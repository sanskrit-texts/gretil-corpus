<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Tulasidasa: Ramacaritamanasa 6</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Tulasidasa [Tulsidas]: Ramacaritamanasa [Ram Carit Manas]<BR>
Sopana 6: Lankakanda<BR>
<BR>
Input "by a group of volunteers at Ratlam" /<BR>
<BR>
<BR>
<hr>
THIS <a href="http://gretil.sub.uni-goettingen.de/fiindolo/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration
<br>
set to UTF-8.)
<table style="width: 50%">
<tr><td>description:</td>     <td align=center>multibyte sequence:</td></tr>
<tr><td>long a</td>          <td align=center>  ā   </td></tr>
<tr><td>long A</td>          <td align=center>  Ā   </td></tr>
<tr><td>long i</td>          <td align=center>  ī   </td></tr>
<tr><td>long I</td>          <td align=center>  Ī   </td></tr>
<tr><td>long u</td>          <td align=center>  ū   </td></tr>
<tr><td>long U</td>          <td align=center>  Ū   </td></tr>
<tr><td>vocalic r</td>          <td align=center>  ṛ  </td></tr>
<tr><td>vocalic R</td>          <td align=center>  Ṛ  </td></tr>
<tr><td>long vocalic r</td>     <td align=center>  ṝ  </td></tr>
<tr><td>vocalic l</td>          <td align=center>  ḷ  </td></tr>
<tr><td>long vocalic l</td>     <td align=center>  ḹ  </td></tr>
<tr><td>velar n</td>          <td align=center>  ṅ  </td></tr>
<tr><td>velar N</td>          <td align=center>  Ṅ  </td></tr>
<tr><td>palatal n</td>          <td align=center>  ñ   </td></tr>
<tr><td>palatal N</td>          <td align=center>  Ñ   </td></tr>
<tr><td>retroflex t</td>     <td align=center>  ṭ  </td></tr>
<tr><td>retroflex T</td>     <td align=center>  Ṭ  </td></tr>
<tr><td>retroflex d</td>     <td align=center>  ḍ  </td></tr>
<tr><td>retroflex D</td>     <td align=center>  Ḍ  </td></tr>
<tr><td>retroflex n</td>     <td align=center>  ṇ  </td></tr>
<tr><td>retroflex N</td>     <td align=center>  Ṇ  </td></tr>
<tr><td>palatal s</td>          <td align=center>  ś   </td></tr>
<tr><td>palatal S</td>          <td align=center>  Ś   </td></tr>
<tr><td>retroflex s</td>     <td align=center>  ṣ  </td></tr>
<tr><td>retroflex S</td>     <td align=center>  Ṣ  </td></tr>
<tr><td>anusvara</td>          <td align=center>  ṃ  </td></tr>
<tr><td>anunasika</td>          <td align=center>  m̐  </td></tr>
<tr><td>visarga</td>          <td align=center>  ḥ  </td></tr>
<tr><td>long e</td>          <td align=center>  ē   </td></tr>
<tr><td>long o</td>          <td align=center>  ō   </td></tr>
<tr><td>l underbar</td>          <td align=center>  ḻ  </td></tr>
<tr><td>r underbar</td>          <td align=center>  ṟ  </td></tr>
<tr><td>n underbar</td>          <td align=center>  ṉ  </td></tr>
<tr><td>k underbar</td>          <td align=center>  ḵ  </td></tr>
<tr><td>t underbar</td>          <td align=center>  ṯ  </td></tr>

<tr><td>nasalized a</td>          <td align=center>  ã   </td></tr>
<tr><td>nasalized long a</td>          <td align=center>  ā̃ </td></tr>
<tr><td>a breve</td>          <td align=center>  ă   </td></tr>
<tr><td>nasalized i</td>          <td align=center>  ĩ   </td></tr>
<tr><td>i dieresis</td>          <td align=center>  ï   </td></tr>
<tr><td>nasalized long i</td>          <td align=center>  ī̃ </td></tr>
<tr><td>nasalized u</td>          <td align=center>  ũ   </td></tr>
<tr><td>u dieresis</td>          <td align=center>  ü   </td></tr>
<tr><td>nasalized long u</td>          <td align=center>  ū̃ </td></tr>
<tr><td>nasalized e</td>          <td align=center>  ẽ  </td></tr>
<tr><td>e breve</td>          <td align=center>  ĕ  </td></tr>
<tr><td>nasalized o</td>          <td align=center>  õ   </td></tr>
<tr><td>o breve</td>          <td align=center>  ŏ   </td></tr>

<tr><td>intervocalic y</td>          <td align=center>  ẏ </td></tr>
<tr><td>voiceless fricative</td>          <td align=center>  k‍h̲ </td></tr>
<tr><td>   (in Nagari: kh underdot)</td></tr>
<tr><td>flapped r</td>          <td align=center>  ṛ   </td></tr>
</table>
Unless indicated otherwise, accents have been dropped in order<br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
<hr>

<BR>
<BR>
<BR>

          śrī gaṇeśāya namaḥ<BR>
        śrī jānakīvallabho vijayate<BR>
         śrī rāmacaritamānasa<BR>
          ṣaṣṭha sopāna<BR>
          (laṃkākāṇḍa)<BR>
           śloka<BR>
      rāmaṃ kāmārisevyaṃ bhavabhayaharaṇaṃ kālamattebhasiṃhaṃ<BR>
      yogīndraṃ jñānagamyaṃ guṇanidhimajitaṃ nirguṇaṃ nirvikāram /<BR>
      māyātītaṃ sureśaṃ khalavadhanirataṃ brahmavr̥ndaikadevaṃ<BR>
      vande kandāvadātaṃ sarasijanayanaṃ devamurvīśarūpam // 1 //<BR>
<BR>
      śaṃkhendvābhamatīvasundaratanuṃ śārdūlacarmāmbaraṃ<BR>
      kālavyālakarālabhūṣaṇadharaṃ gaṃgāśaśāṃkapriyam /<BR>
      kāśīśaṃ kalikalmaṣaughaśamanaṃ kalyāṇakalpadrumaṃ<BR>
      naumīḍyaṃ girijāpatiṃ guṇanidhiṃ kandarpahaṃ śaṅkaram // 2 //<BR>
<BR>
      yo dadāti satāṃ śambhuḥ kaivalyamapi durlabham /<BR>
      khalānāṃ daṇḍakr̥dyo 'sau śaṅkaraḥ śaṃ tanotu me // 3 //<BR>
<BR>
<BR>
 do.  lava nimeṣa paramānu juga baraṣa kalapa sara caṃḍa /<BR>
      bhajasi na mana tehi rāma ko kālu jāsu kodaṃḍa //<BR>
<BR>
 so.  siṃdhu bacana suni rāma saciva boli prabhu asa kaheu /<BR>
      aba bilaṃbu kehi kāma karahu setu utarai kaṭaku //<BR>
      sunahu bhānukula ketu jāmavaṃta kara jori kaha /<BR>
      nātha nāma tava setu nara caḷhi bhava sāgara tarihiṃ //<BR>
yaha laghu jaladhi tarata kati bārā / asa suni puni kaha pavanakumārā //<BR>
prabhu pratāpa baḷavānala bhārī / soṣeu prathama payonidhi bārī //<BR>
taba ripu nārī rudana jala dhārā / bhareu bahori bhaya_u tehiṃ khārā //<BR>
suni ati ukuti pavanasuta kerī / haraṣe kapi raghupati tana herī //<BR>
jāmavaṃta bole dou bhāī / nala nīlahi saba kathā sunāī //<BR>
rāma pratāpa sumiri mana māhīṃ / karahu setu prayāsa kachu nāhīṃ //<BR>
boli lie kapi nikara bahorī / sakala sunahu binatī kachu morī //<BR>
rāma carana paṃkaja ura dharahū / kautuka eka bhālu kapi karahū //<BR>
dhāvahu markaṭa bikaṭa barūthā / ānahu biṭapa girinha ke jūthā //<BR>
suni kapi bhālu cale kari hūhā / jaya raghubīra pratāpa samūhā //<BR>
<BR>
 do.  ati utaṃga giri pādapa līlahiṃ lehiṃ uṭhāi /<BR>
      āni dehiṃ nala nīlahi racahiṃ te setu banāi // 1 //<BR>
<BR>
saila bisāla āni kapi dehīṃ / kaṃduka iva nala nīla te lehīṃ //<BR>
dekhi setu ati suṃdara racanā / bihasi kr̥pānidhi bole bacanā //<BR>
parama ramya uttama yaha dharanī / mahimā amita jāi nahiṃ baranī //<BR>
kariha_ũ ihā̃ saṃbhu thāpanā / more hr̥dayã parama kalapanā //<BR>
suni kapīsa bahu dūta paṭhāe / munibara sakala boli lai āe //<BR>
liṃga thāpi bidhivata kari pūjā / siva samāna priya mohi na dūjā //<BR>
siva drohī mama bhagata kahāvā / so nara sapanehũ mohi na pāvā //<BR>
saṃkara bimukha bhagati caha morī / so nārakī mūḷha mati thorī //<BR>
<BR>
 do.  saṃkara priya mama drohī siva drohī mama dāsa /<BR>
      te nara karahi kalapa bhari dhora naraka mahũ bāsa // 2 //<BR>
<BR>
je rāmesvara darasanu karihahiṃ / te tanu taji mama loka sidharihahiṃ //<BR>
jo gaṃgājalu āni caḷhāihi / so sājujya mukti nara pāihi //<BR>
hoi akāma jo chala taji seihi / bhagati mori tehi saṃkara deihi //<BR>
mama kr̥ta setu jo darasanu karihī / so binu śrama bhavasāgara tarihī //<BR>
rāma bacana saba ke jiya bhāe / munibara nija nija āśrama āe //<BR>
girijā raghupati kai yaha rītī / saṃtata karahiṃ pranata para prītī //<BR>
bā̃dhā setu nīla nala nāgara / rāma kr̥pā̃ jasu bhaya_u ujāgara //<BR>
būḷahiṃ ānahi borahiṃ jeī / bhae upala bohita sama teī //<BR>
mahimā yaha na jaladhi ka_i baranī / pāhana guna na kapinha ka_i karanī //<BR>
do0=śrī raghubīra pratāpa te siṃdhu tare pāṣāna /<BR>
<BR>
 te matimaṃda je rāma taji bhajahiṃ jāi prabhu āna // 3 //<BR>
<BR>
bā̃dhi setu ati sudr̥ḷha banāvā / dekhi kr̥pānidhi ke mana bhāvā //<BR>
calī sena kachu barani na jāī / garjahiṃ markaṭa bhaṭa samudāī //<BR>
setubaṃdha ḍhiga caḷhi raghurāī / citava kr̥pāla siṃdhu bahutāī //<BR>
dekhana kahũ prabhu karunā kaṃdā / pragaṭa bhae saba jalacara br̥ṃdā //<BR>
makara nakra nānā jhaṣa byālā / sata jojana tana parama bisālā //<BR>
a_iseu eka tinhahi je khāhīṃ / ekanha keṃ ḍara tepi ḍerāhīṃ //<BR>
prabhuhi bilokahiṃ ṭarahiṃ na ṭāre / mana haraṣita saba bhae sukhāre //<BR>
tinha kī oṭa na dekhia bārī / magana bhae hari rūpa nihārī //<BR>
calā kaṭaku prabhu āyasu pāī / ko kahi saka kapi dala bipulāī //<BR>
<BR>
 do.  setubaṃdha bha_i bhīra ati kapi nabha paṃtha uḷāhiṃ /<BR>
      apara jalacaranhi ūpara caḷhi caḷhi pārahi jāhiṃ // 4 //<BR>
<BR>
asa kautuka biloki dvau bhāī / bihãsi cale kr̥pāla raghurāī //<BR>
sena sahita utare raghubīrā / kahi na jāi kapi jūthapa bhīrā //<BR>
siṃdhu pāra prabhu ḍerā kīnhā / sakala kapinha kahũ āyasu dīnhā //<BR>
khāhu jāi phala mūla suhāe / sunata bhālu kapi jahã tahã dhāe //<BR>
saba taru phare rāma hita lāgī / ritu aru kuritu kāla gati tyāgī //<BR>
khāhiṃ madhura phala baṭapa halāvahiṃ / laṃkā sanmukha sikhara calāvahiṃ //<BR>
jahã kahũ phirata nisācara pāvahiṃ / gheri sakala bahu nāca nacāvahiṃ //<BR>
dasananhi kāṭi nāsikā kānā / kahi prabhu sujasu dehiṃ taba jānā //<BR>
jinha kara nāsā kāna nipātā / tinha rāvanahi kahī saba bātā //<BR>
sunata śravana bāridhi baṃdhānā / dasa mukha boli uṭhā akulānā //<BR>
<BR>
 do.  bāṃdhyo bananidhi nīranidhi jaladhi siṃdhu bārīsa /<BR>
      satya toyanidhi kaṃpati udadhi payodhi nadīsa // 5 //<BR>
<BR>
nija bikalatā bicāri bahorī / bihãsi gaya_u graha kari bhaya bhorī //<BR>
maṃdodarīṃ sunyo prabhu āyo / kautukahīṃ pāthodhi bãdhāyo //<BR>
kara gahi patihi bhavana nija ānī / bolī parama manohara bānī //<BR>
carana nāi siru aṃcalu ropā / sunahu bacana piya parihari kopā //<BR>
nātha bayaru kīje tāhī soṃ / budhi bala sakia jīti jāhī soṃ //<BR>
tumhahi raghupatihi aṃtara kaisā / khalu khadyota dinakarahi jaisā //<BR>
atibala madhu kaiṭabha jehiṃ māre / mahābīra ditisuta saṃghāre //<BR>
jehiṃ bali bā̃dhi sahajabhuja mārā / soi avatareu harana mahi bhārā //<BR>
tāsu birodha na kījia nāthā / kāla karama jiva jākeṃ hāthā //<BR>
<BR>
 do.  rāmahi saupi jānakī nāi kamala pada mātha /<BR>
      suta kahũ rāja samarpi bana jāi bhajia raghunātha // 6 //<BR>
<BR>
nātha dīnadayāla raghurāī / bāgha_u sanamukha gaẽ na khāī //<BR>
cāhia karana so saba kari bīte / tumha sura asura carācara jīte //<BR>
saṃta kahahiṃ asi nīti dasānana / cautheṃpana jāihi nr̥pa kānana //<BR>
tāsu bhajana kījia tahã bhartā / jo kartā pālaka saṃhartā //<BR>
soi raghuvīra pranata anurāgī / bhajahu nātha mamatā saba tyāgī //<BR>
munibara jatanu karahiṃ jehi lāgī / bhūpa rāju taji hohiṃ birāgī //<BR>
soi kosaladhīsa raghurāyā / āya_u karana tohi para dāyā //<BR>
jauṃ piya mānahu mora sikhāvana / sujasu hoi tihũ pura ati pāvana //<BR>
<BR>
 do.  asa kahi nayana nīra bhari gahi pada kaṃpita gāta /<BR>
      nātha bhajahu raghunāthahi acala hoi ahivāta // 7 //<BR>
<BR>
taba rāvana mayasutā uṭhāī / kahai lāga khala nija prabhutāī //<BR>
sunu tai priyā br̥thā bhaya mānā / jaga jodhā ko mohi samānā //<BR>
baruna kubera pavana jama kālā / bhuja bala jiteũ sakala digapālā //<BR>
deva danuja nara saba basa moreṃ / kavana hetu upajā bhaya toreṃ //<BR>
nānā bidhi tehi kahesi bujhāī / sabhā̃ bahori baiṭha so jāī //<BR>
maṃdodarīṃ hadayã asa jānā / kāla basya upajā abhimānā //<BR>
sabhā̃ āi maṃtrinha teṃhi būjhā / karaba kavana bidhi ripu saiṃ jūjhā //<BR>
kahahiṃ saciva sunu nisicara nāhā / bāra bāra prabhu pūchahu kāhā //<BR>
kahahu kavana bhaya karia bicārā / nara kapi bhālu ahāra hamārā //<BR>
<BR>
 do.  saba ke bacana śravana suni kaha prahasta kara jori /<BR>
      niti birodha na karia prabhu matriṃnha mati ati thori // 8 //<BR>
<BR>
kahahiṃ saciva saṭha ṭhakurasohātī / nātha na pūra āva ehi bhā̃tī //<BR>
bāridhi nāghi eka kapi āvā / tāsu carita mana mahũ sabu gāvā //<BR>
chudhā na rahī tumhahi taba kāhū / jārata nagaru kasa na dhari khāhū //<BR>
sunata nīka āgeṃ dukha pāvā / sacivana asa mata prabhuhi sunāvā //<BR>
jehiṃ bārīsa bãdhāya_u helā / utareu sena sameta subelā //<BR>
so bhanu manuja khāba hama bhāī / bacana kahahiṃ saba gāla phulāī //<BR>
tāta bacana mama sunu ati ādara / jani mana gunahu mohi kari kādara //<BR>
priya bānī je sunahiṃ je kahahīṃ / aise nara nikāya jaga ahahīṃ //<BR>
bacana parama hita sunata kaṭhore / sunahiṃ je kahahiṃ te nara prabhu thore //<BR>
prathama basīṭha paṭha_u sunu nītī / sītā dei karahu puni prītī //<BR>
<BR>
 do.  nāri pāi phiri jāhiṃ jauṃ tau na baḷhāia rāri /<BR>
      nāhiṃ ta sanmukha samara mahi tāta karia haṭhi māri // 9 //<BR>
<BR>
yaha mata jauṃ mānahu prabhu morā / ubhaya prakāra sujasu jaga torā //<BR>
suta sana kaha dasakaṃṭha risāī / asi mati saṭha kehiṃ tohi sikhāī //<BR>
abahīṃ te ura saṃsaya hoī / benumūla suta bhayahu ghamoī //<BR>
suni pitu girā paruṣa ati ghorā / calā bhavana kahi bacana kaṭhorā //<BR>
hita mata tohi na lāgata kaiseṃ / kāla bibasa kahũ bheṣaja jaiseṃ //<BR>
saṃdhyā samaya jāni dasasīsā / bhavana caleu nirakhata bhuja bīsā //<BR>
laṃkā sikhara upara āgārā / ati bicitra tahã hoi akhārā //<BR>
baiṭha jāi tehī maṃdira rāvana / lāge kiṃnara guna gana gāvana //<BR>
bājahiṃ tāla pakhāuja bīnā / nr̥tya karahiṃ apacharā prabīnā //<BR>
<BR>
 do.  sunāsīra sata sarisa so saṃtata kara_i bilāsa /<BR>
      parama prabala ripu sīsa para tadyapi soca na trāsa // 10 //<BR>
<BR>
ihā̃ subela saila raghubīrā / utare sena sahita ati bhīrā //<BR>
sikhara eka utaṃga ati dekhī / parama ramya sama subhra biseṣī //<BR>
tahã taru kisalaya sumana suhāe / lachimana raci nija hātha ḍasāe //<BR>
tā para rūcira mr̥dula mr̥gachālā / tehīṃ āsāna āsīna kr̥pālā //<BR>
prabhu kr̥ta sīsa kapīsa uchaṃgā / bāma dahina disi cāpa niṣaṃgā //<BR>
duhũ kara kamala sudhārata bānā / kaha laṃkesa maṃtra lagi kānā //<BR>
baḷabhāgī aṃgada hanumānā / carana kamala cāpata bidhi nānā //<BR>
prabhu pācheṃ lachimana bīrāsana / kaṭi niṣaṃga kara bāna sarāsana //<BR>
<BR>
 do.  ehi bidhi kr̥pā rūpa guna dhāma rāmu āsīna /<BR>
      dhanya te nara ehiṃ dhyāna je rahata sadā layalīna // 11(ka) //<BR>
<BR>
      pūraba disā biloki prabhu dekhā udita maṃyaka /<BR>
      kahata sabahi dekhahu sasihi mr̥gapati sarisa asaṃka // 11(kha) //<BR>
<BR>
pūraba disi giriguhā nivāsī / parama pratāpa teja bala rāsī //<BR>
matta nāga tama kuṃbha bidārī / sasi kesarī gagana bana cārī //<BR>
bithure nabha mukutāhala tārā / nisi suṃdarī kera siṃgārā //<BR>
kaha prabhu sasi mahũ mecakatāī / kahahu kāha nija nija mati bhāī //<BR>
kaha suġīva sunahu raghurāī / sasi mahũ pragaṭa bhūmi kai jhā̃ī //<BR>
māreu rāhu sasihi kaha koī / ura mahã parī syāmatā soī //<BR>
kou kaha jaba bidhi rati mukha kīnhā / sāra bhāga sasi kara hari līnhā //<BR>
chidra so pragaṭa iṃdu ura māhīṃ / tehi maga dekhia nabha parichāhīṃ //<BR>
prabhu kaha garala baṃdhu sasi kerā / ati priya nija ura dīnha baserā //<BR>
biṣa saṃjuta kara nikara pasārī / jārata birahavaṃta nara nārī //<BR>
<BR>
 do.  kaha hanumaṃta sunahu prabhu sasi tumhārā priya dāsa /<BR>
      tava mūrati bidhu ura basati soi syāmatā abhāsa // 12(ka) //<BR>
<BR>
          navānhapārāyaṇa // sātavā̃ viśrāma<BR>
       pavana tanaya ke bacana suni bihãse rāmu sujāna /<BR>
       dacchina disi avaloki prabhu bole kr̥pā nidhāna // 12(kha) //<BR>
<BR>
dekhu bibhīṣana dacchina āsā / ghana ghaṃmaḍa dāmini bilāsā //<BR>
madhura madhura garaja_i ghana ghorā / hoi br̥ṣṭi jani upala kaṭhorā //<BR>
kahata bibhīṣana sunahu kr̥pālā / hoi na taḷita na bārida mālā //<BR>
laṃkā sikhara upara āgārā / tahã dasakaṃghara dekha akhārā //<BR>
chatra meghaḍaṃbara sira dhārī / soi janu jalada ghaṭā ati kārī //<BR>
maṃdodarī śravana tāṭaṃkā / soi prabhu janu dāminī damaṃkā //<BR>
bājahiṃ tāla mr̥daṃga anūpā / soi rava madhura sunahu surabhūpā //<BR>
prabhu musukāna samujhi abhimānā / cāpa caḷhāi bāna saṃdhānā //<BR>
<BR>
 do.  chatra mukuṭa tāṭaṃka taba hate ekahīṃ bāna /<BR>
      sabakeṃ dekhata mahi pare maramu na koū jāna // 13(ka) //<BR>
<BR>
      asa kautuka kari rāma sara prabiseu āi niṣaṃga /<BR>
      rāvana sabhā sasaṃka saba dekhi mahā rasabhaṃga // 13(kha) //<BR>
<BR>
kaṃpa na bhūmi na maruta biseṣā / astra sastra kachu nayana na dekhā //<BR>
socahiṃ saba nija hr̥daya majhārī / asaguna bhaya_u bhayaṃkara bhārī //<BR>
dasamukha dekhi sabhā bhaya pāī / bihasi bacana kaha juguti banāī //<BR>
sira_u gire saṃtata subha jāhī / mukuṭa pare kasa asaguna tāhī //<BR>
sayana karahu nija nija gr̥ha jāī / gavane bhavana sakala sira nāī //<BR>
maṃdodarī soca ura baseū / jaba te śravanapūra mahi khaseū //<BR>
sajala nayana kaha juga kara jorī / sunahu prānapati binatī morī //<BR>
kaṃta rāma birodha pariharahū / jāni manuja jani haṭha mana dharahū //<BR>
<BR>
 do.  bisvarupa raghubaṃsa mani karahu bacana bisvāsu /<BR>
      loka kalpanā beda kara aṃga aṃga prati jāsu // 14 //<BR>
<BR>
pada pātāla sīsa aja dhāmā / apara loka ãga ãga biśrāmā //<BR>
bhr̥kuṭi bilāsa bhayaṃkara kālā / nayana divākara kaca ghana mālā //<BR>
jāsu ghrāna asvinīkumārā / nisi aru divasa nimeṣa apārā //<BR>
śravana disā dasa beda bakhānī / māruta svāsa nigama nija bānī //<BR>
adhara lobha jama dasana karālā / māyā hāsa bāhu digapālā //<BR>
ānana anala aṃbupati jīhā / utapati pālana pralaya samīhā //<BR>
roma rāji aṣṭādasa bhārā / asthi saila saritā nasa jārā //<BR>
udara udadhi adhago jātanā / jagamaya prabhu kā bahu kalapanā //<BR>
<BR>
 do.  ahaṃkāra siva buddhi aja mana sasi citta mahāna /<BR>
      manuja bāsa sacarācara rupa rāma bhagavāna // 15 ka //<BR>
<BR>
      asa bicāri sunu prānapati prabhu sana bayaru bihāi /<BR>
      prīti karahu raghubīra pada mama ahivāta na jāi // 15 kha //<BR>
<BR>
bihãsā nāri bacana suni kānā / aho moha mahimā balavānā //<BR>
nāri subhāu satya saba kahahīṃ / avaguna āṭha sadā ura rahahīṃ //<BR>
sāhasa anr̥ta capalatā māyā / bhaya abibeka asauca adāyā //<BR>
ripu kara rupa sakala taiṃ gāvā / ati bisāla bhaya mohi sunāvā //<BR>
so saba priyā sahaja basa moreṃ / samujhi parā prasāda aba toreṃ //<BR>
jāniũ priyā tori caturāī / ehi bidhi kahahu mori prabhutāī //<BR>
tava batakahī gūḷha mr̥galocani / samujhata sukhada sunata bhaya mocani //<BR>
maṃdodari mana mahũ asa ṭhayaū / piyahi kāla basa matibhrama bhayaū //<BR>
<BR>
 do.  ehi bidhi karata binoda bahu prāta pragaṭa dasakaṃdha /<BR>
      sahaja asaṃka laṃkapati sabhā̃ gaya_u mada aṃdha // 16(ka) //<BR>
<BR>
<BR>
 so.  phūlaha phara_i na beta jadapi sudhā baraṣahiṃ jalada /<BR>
      mūrukha hr̥dayã na ceta jauṃ gura milahiṃ biraṃci sama // 16(kha) //<BR>
<BR>
ihā̃ prāta jāge raghurāī / pūchā mata saba saciva bolāī //<BR>
kahahu begi kā karia upāī / jāmavaṃta kaha pada siru nāī //<BR>
sunu sarbagya sakala ura bāsī / budhi bala teja dharma guna rāsī //<BR>
maṃtra kaha_ũ nija mati anusārā / dūta paṭhāia bālikumārā //<BR>
nīka maṃtra saba ke mana mānā / aṃgada sana kaha kr̥pānidhānā //<BR>
bālitanaya budhi bala guna dhāmā / laṃkā jāhu tāta mama kāmā //<BR>
bahuta bujhāi tumhahi kā kahaū̃ / parama catura maiṃ jānata ahaū̃ //<BR>
kāju hamāra tāsu hita hoī / ripu sana karehu batakahī soī //<BR>
<BR>
 so.  prabhu agyā dhari sīsa carana baṃdi aṃgada uṭheu /<BR>
      soi guna sāgara īsa rāma kr̥pā jā para karahu // 17(ka) //<BR>
<BR>
      svayaṃ siddha saba kāja nātha mohi ādaru diya_u /<BR>
      asa bicāri jubarāja tana pulakita haraṣita hiya_u // 17(kha) //<BR>
<BR>
baṃdi carana ura dhari prabhutāī / aṃgada caleu sabahi siru nāī //<BR>
prabhu pratāpa ura sahaja asaṃkā / rana bā̃kurā bālisuta baṃkā //<BR>
pura paiṭhata rāvana kara beṭā / khelata rahā so hoi gai bhaiṃṭā //<BR>
bātahiṃ bāta karaṣa baḷhi āī / jugala atula bala puni tarunāī //<BR>
tehi aṃgada kahũ lāta uṭhāī / gahi pada paṭakeu bhūmi bhavā̃ī //<BR>
nisicara nikara dekhi bhaṭa bhārī / jahã tahã cale na sakahiṃ pukārī //<BR>
eka eka sana maramu na kahahīṃ / samujhi tāsu badha cupa kari rahahīṃ //<BR>
bhaya_u kolāhala nagara majhārī / āvā kapi laṃkā jehīṃ jārī //<BR>
aba dhauṃ kahā karihi karatārā / ati sabhīta saba karahiṃ bicārā //<BR>
binu pūcheṃ magu dehiṃ dikhāī / jehi biloka soi jāi sukhāī //<BR>
<BR>
  do.  gaya_u sabhā darabāra taba sumiri rāma pada kaṃja /<BR>
       siṃha ṭhavani ita uta citava dhīra bīra bala puṃja // 18 //<BR>
<BR>
turata nisācara eka paṭhāvā / samācāra rāvanahi janāvā //<BR>
sunata bihãsi bolā dasasīsā / ānahu boli kahā̃ kara kīsā //<BR>
āyasu pāi dūta bahu dhāe / kapikuṃjarahi boli lai āe //<BR>
aṃgada dīkha dasānana baiṃseṃ / sahita prāna kajjalagiri jaiseṃ //<BR>
bhujā biṭapa sira sr̥ṃga samānā / romāvalī latā janu nānā //<BR>
mukha nāsikā nayana aru kānā / giri kaṃdarā khoha anumānā //<BR>
gaya_u sabhā̃ mana neku na murā / bālitanaya atibala bā̃kurā //<BR>
uṭhe sabhāsada kapi kahũ dekhī / rāvana ura bhā kraudha biseṣī //<BR>
<BR>
 do.  jathā matta gaja jūtha mahũ paṃcānana cali jāi /<BR>
      rāma pratāpa sumiri mana baiṭha sabhā̃ siru nāi // 19 //<BR>
<BR>
kaha dasakaṃṭha kavana taiṃ baṃdara / maiṃ raghubīra dūta dasakaṃdhara //<BR>
mama janakahi tohi rahī mitāī / tava hita kārana āya_ũ bhāī //<BR>
uttama kula pulasti kara nātī / siva biraṃci pūjehu bahu bhā̃tī //<BR>
bara pāyahu kīnhehu saba kājā / jītehu lokapāla saba rājā //<BR>
nr̥pa abhimāna moha basa kiṃbā / hari ānihu sītā jagadaṃbā //<BR>
aba subha kahā sunahu tumha morā / saba aparādha chamihi prabhu torā //<BR>
dasana gahahu tr̥na kaṃṭha kuṭhārī / parijana sahita saṃga nija nārī //<BR>
sādara janakasutā kari āgeṃ / ehi bidhi calahu sakala bhaya tyāgeṃ //<BR>
<BR>
 do.  pranatapāla raghubaṃsamani trāhi trāhi aba mohi /<BR>
      ārata girā sunata prabhu abhaya karaigo tohi // 20 //<BR>
<BR>
re kapipota bolu saṃbhārī / mūḷha na jānehi mohi surārī //<BR>
kahu nija nāma janaka kara bhāī / kehi nāteṃ māniai mitāī //<BR>
aṃgada nāma bāli kara beṭā / tāsoṃ kabahũ bhaī hī bheṭā //<BR>
aṃgada bacana sunata sakucānā / rahā bāli bānara maiṃ jānā //<BR>
aṃgada tahīṃ bāli kara bālaka / upajehu baṃsa anala kula ghālaka //<BR>
garbha na gayahu byartha tumha jāyahu / nija mukha tāpasa dūta kahāyahu //<BR>
aba kahu kusala bāli kahã ahaī / bihãsi bacana taba aṃgada kahaī //<BR>
dina dasa gaẽ bāli pahiṃ jāī / būjhehu kusala sakhā ura lāī //<BR>
rāma birodha kusala jasi hoī / so saba tohi sunāihi soī //<BR>
sunu saṭha bheda hoi mana tākeṃ / śrīraghubīra hr̥daya nahiṃ jākeṃ //<BR>
<BR>
 do.  hama kula ghālaka satya tumha kula pālaka dasasīsa /<BR>
      aṃdha_u badhira na asa kahahiṃ nayana kāna tava bīsa // 21 /<BR>
<BR>
siva biraṃci sura muni samudāī / cāhata jāsu carana sevakāī //<BR>
tāsu dūta hoi hama kula borā / a_isihũ mati ura bihara na torā //<BR>
suni kaṭhora bānī kapi kerī / kahata dasānana nayana tarerī //<BR>
khala tava kaṭhina bacana saba sahaū̃ / nīti dharma maiṃ jānata ahaū̃ //<BR>
kaha kapi dharmasīlatā torī / hamahũ sunī kr̥ta para triya corī //<BR>
dekhī nayana dūta rakhavārī / būḷi na marahu dharma bratadhārī //<BR>
kāna nāka binu bhagini nihārī / chamā kīnhi tumha dharma bicārī //<BR>
dharmasīlatā tava jaga jāgī / pāvā darasu hamahũ baḷabhāgī //<BR>
<BR>
 do.  jani jalpasi jaḷa jaṃtu kapi saṭha biloku mama bāhu /<BR>
      lokapāla bala bipula sasi grasana hetu saba rāhu // 22(ka) //<BR>
<BR>
      puni nabha sara mama kara nikara kamalanhi para kari bāsa /<BR>
      sobhata bhaya_u marāla iva saṃbhu sahita kailāsa // 22(kha) //<BR>
<BR>
tumhare kaṭaka mājha sunu aṃgada / mo sana bhirihi kavana jodhā bada //<BR>
tava prabhu nāri birahã balahīnā / anuja tāsu dukha dukhī malīnā //<BR>
tumha sugrīva kūladruma doū / anuja hamāra bhīru ati soū //<BR>
jāmavaṃta maṃtrī ati būḷhā / so ki hoi aba samarārūḷhā //<BR>
silpi karma jānahiṃ nala nīlā / hai kapi eka mahā balasīlā //<BR>
āvā prathama nagaru jeṃhiṃ jārā / sunata bacana kaha bālikumārā //<BR>
satya bacana kahu nisicara nāhā / sā̃cehũ kīsa kīnha pura dāhā //<BR>
rāvana nagara alpa kapi dahaī / suni asa bacana satya ko kahaī //<BR>
jo ati subhaṭa sarāhehu rāvana / so sugrīva kera laghu dhāvana //<BR>
cala_i bahuta so bīra na hoī / paṭhavā khabari lena hama soī //<BR>
<BR>
 do.  satya nagaru kapi jāreu binu prabhu āyasu pāi /<BR>
      phiri na gaya_u sugrīva pahiṃ tehiṃ bhaya rahā lukāi // 23(ka) //<BR>
<BR>
      satya kahahi dasakaṃṭha saba mohi na suni kachu koha /<BR>
      kou na hamāreṃ kaṭaka asa to sana larata jo soha // 23(kha) //<BR>
<BR>
      prīti birodha samāna sana karia nīti asi āhi /<BR>
      jauṃ mr̥gapati badha meḷukanhi bhala ki kaha_i kou tāhi // 23(ga) //<BR>
<BR>
      jadyapi laghutā rāma kahũ tohi badheṃ baḷa doṣa /<BR>
      tadapi kaṭhina dasakaṃṭha sunu chatra jāti kara roṣa // 23(gha) //<BR>
<BR>
      bakra ukti dhanu bacana sara hr̥daya daheu ripu kīsa /<BR>
      pratiuttara saḷasinha manahũ kāḷhata bhaṭa dasasīsa // 23(ṅa) //<BR>
<BR>
      hãsi boleu dasamauli taba kapi kara baḷa guna eka /<BR>
      jo pratipāla_i tāsu hita kara_i upāya aneka // 23(cha) //<BR>
<BR>
dhanya kīsa jo nija prabhu kājā / jahã tahã nāca_i parihari lājā //<BR>
nāci kūdi kari loga rijhāī / pati hita kara_i dharma nipunāī //<BR>
aṃgada svāmibhakta tava jātī / prabhu guna kasa na kahasi ehi bhā̃tī //<BR>
maiṃ guna gāhaka parama sujānā / tava kaṭu raṭani kara_ũ nahiṃ kānā //<BR>
kaha kapi tava guna gāhakatāī / satya pavanasuta mohi sunāī //<BR>
bana bidhaṃsi suta badhi pura jārā / tadapi na tehiṃ kachu kr̥ta apakārā //<BR>
soi bicāri tava prakr̥ti suhāī / dasakaṃdhara maiṃ kīnhi ḍhiṭhāī //<BR>
dekheũ āi jo kachu kapi bhāṣā / tumhareṃ lāja na roṣa na mākhā //<BR>
jauṃ asi mati pitu khāe kīsā / kahi asa bacana hãsā dasasīsā //<BR>
pitahi khāi khāteũ puni tohī / abahīṃ samujhi parā kachu mohī //<BR>
bāli bimala jasa bhājana jānī / hata_ũ na tohi adhama abhimānī //<BR>
kahu rāvana rāvana jaga kete / maiṃ nija śravana sune sunu jete //<BR>
balihi jitana eka gaya_u patālā / rākheu bā̃dhi sisunha hayasālā //<BR>
khelahiṃ bālaka mārahiṃ jāī / dayā lāgi bali dīnha choḷāī //<BR>
eka bahori sahasabhuja dekhā / dhāi dharā jimi jaṃtu biseṣā //<BR>
kautuka lāgi bhavana lai āvā / so pulasti muni jāi choḷāvā //<BR>
<BR>
 do.  eka kahata mohi sakuca ati rahā bāli kī kā̃kha /<BR>
      inha mahũ rāvana taiṃ kavana satya badahi taji mākha // 24 //<BR>
<BR>
sunu saṭha soi rāvana balasīlā / haragiri jāna jāsu bhuja līlā //<BR>
jāna umāpati jāsu surāī / pūjeũ jehi sira sumana caḷhāī //<BR>
sira saroja nija karanhi utārī / pūjeũ amita bāra tripurārī //<BR>
bhuja bikrama jānahiṃ digapālā / saṭha ajahū̃ jinha keṃ ura sālā //<BR>
jānahiṃ diggaja ura kaṭhināī / jaba jaba bhira_ũ jāi bariāī //<BR>
jinha ke dasana karāla na phūṭe / ura lāgata mūlaka iva ṭūṭe //<BR>
jāsu calata ḍolati imi dharanī / caḷhata matta gaja jimi laghu taranī //<BR>
soi rāvana jaga bidita pratāpī / sunehi na śravana alīka pralāpī //<BR>
<BR>
 do.  tehi rāvana kahã laghu kahasi nara kara karasi bakhāna /<BR>
      re kapi barbara kharba khala aba jānā tava gyāna // 25 //<BR>
<BR>
suni aṃgada sakopa kaha bānī / bolu sãbhāri adhama abhimānī //<BR>
sahasabāhu bhuja gahana apārā / dahana anala sama jāsu kuṭhārā //<BR>
jāsu parasu sāgara khara dhārā / būḷe nr̥pa aganita bahu bārā //<BR>
tāsu garba jehi dekhata bhāgā / so nara kyoṃ dasasīsa abhāgā //<BR>
rāma manuja kasa re saṭha baṃgā / dhanvī kāmu nadī puni gaṃgā //<BR>
pasu suradhenu kalpataru rūkhā / anna dāna aru rasa pīyūṣā //<BR>
bainateya khaga ahi sahasānana / ciṃtāmani puni upala dasānana //<BR>
sunu matimaṃda loka baikuṃṭhā / lābha ki raghupati bhagati akuṃṭhā //<BR>
<BR>
 do.  sena sahita taba māna mathi bana ujāri pura jāri //<BR>
      kasa re saṭha hanumāna kapi gaya_u jo tava suta māri // 26 //<BR>
<BR>
sunu rāvana parihari caturāī / bhajasi na kr̥pāsiṃdhu raghurāī //<BR>
jau khala bhaesi rāma kara drohī / brahma rudra saka rākhi na tohī //<BR>
mūḷha br̥thā jani mārasi gālā / rāma bayara asa hoihi hālā //<BR>
tava sira nikara kapinha ke āgeṃ / parihahiṃ dharani rāma sara lāgeṃ //<BR>
te tava sira kaṃduka sama nānā / khelahahiṃ bhālu kīsa caugānā //<BR>
jabahiṃ samara kopahi raghunāyaka / chuṭihahiṃ ati karāla bahu sāyaka //<BR>
taba ki calihi asa gāla tumhārā / asa bicāri bhaju rāma udārā //<BR>
sunata bacana rāvana parajarā / jarata mahānala janu ghr̥ta parā //<BR>
<BR>
 do.  kuṃbhakarana asa baṃdhu mama suta prasiddha sakrāri /<BR>
      mora parākrama nahiṃ sunehi jiteũ carācara jhāri // 27 //<BR>
<BR>
saṭha sākhāmr̥ga jori sahāī / bā̃dhā siṃdhu iha_i prabhutāī //<BR>
nāghahiṃ khaga aneka bārīsā / sūra na hohiṃ te sunu saba kīsā //<BR>
mama bhuja sāgara bala jala pūrā / jahã būḷe bahu sura nara sūrā //<BR>
bīsa payodhi agādha apārā / ko asa bīra jo pāihi pārā //<BR>
digapālanha maiṃ nīra bharāvā / bhūpa sujasa khala mohi sunāvā //<BR>
jauṃ pai samara subhaṭa tava nāthā / puni puni kahasi jāsu guna gāthā //<BR>
tau basīṭha paṭhavata kehi kājā / ripu sana prīti karata nahiṃ lājā //<BR>
haragiri mathana nirakhu mama bāhū / puni saṭha kapi nija prabhuhi sarāhū //<BR>
<BR>
 do.  sūra kavana rāvana sarisa svakara kāṭi jehiṃ sīsa /<BR>
      hune anala ati haraṣa bahu bāra sākhi gaurīsa // 28 //<BR>
<BR>
jarata bilokeũ jabahiṃ kapālā / bidhi ke likhe aṃka nija bhālā //<BR>
nara keṃ kara āpana badha bā̃cī / haseũ jāni bidhi girā asā̃cī //<BR>
sou mana samujhi trāsa nahiṃ moreṃ / likhā biraṃci jaraṭha mati bhoreṃ //<BR>
āna bīra bala saṭha mama āgeṃ / puni puni kahasi lāja pati tyāge //<BR>
kaha aṃgada salajja jaga māhīṃ / rāvana tohi samāna kou nāhīṃ //<BR>
lājavaṃta tava sahaja subhāū / nija mukha nija guna kahasi na kāū //<BR>
sira aru saila kathā cita rahī / tāte bāra bīsa taiṃ kahī //<BR>
so bhujabala rākheu ura ghālī / jītehu sahasabāhu bali bālī //<BR>
sunu matimaṃda dehi aba pūrā / kāṭeṃ sīsa ki hoia sūrā //<BR>
iṃdrajāli kahu kahia na bīrā / kāṭa_i nija kara sakala sarīrā //<BR>
<BR>
 do.  jarahiṃ pataṃga moha basa bhāra bahahiṃ khara br̥ṃda /<BR>
      te nahiṃ sūra kahāvahiṃ samujhi dekhu matimaṃda // 29 //<BR>
<BR>
aba jani batabaḷhāva khala karahī / sunu mama bacana māna pariharahī //<BR>
dasamukha maiṃ na basīṭhīṃ āya_ũ / asa bicāri raghubīṣa paṭhāya_ũ //<BR>
bāra bāra asa kaha_i kr̥pālā / nahiṃ gajāri jasu badheṃ sr̥kālā //<BR>
mana mahũ samujhi bacana prabhu kere / saheũ kaṭhora bacana saṭha tere //<BR>
nāhiṃ ta kari mukha bhaṃjana torā / lai jāteũ sītahi barajorā //<BR>
jāneũ tava bala adhama surārī / sūneṃ hari ānihi paranārī //<BR>
taiṃ nisicara pati garba bahūtā / maiṃ raghupati sevaka kara dūtā //<BR>
jauṃ na rāma apamānahi ḍara_ũ / tohi dekhata asa kautuka karaū̃ //<BR>
<BR>
 do.  tohi paṭaki mahi sena hati caupaṭa kari tava gāũ /<BR>
      tava jubatinha sameta saṭha janakasutahi lai jāũ // 30 //<BR>
<BR>
jau asa karauṃ tadapi na baḷāī / muehi badheṃ nahiṃ kachu manusāī //<BR>
kaula kāmabasa kr̥pina bimūḷhā / ati daridra ajasī ati būḷhā //<BR>
sadā rogabasa saṃtata krodhī / biṣnu bimūkha śruti saṃta birodhī //<BR>
tanu poṣaka niṃdaka agha khānī / jīvana sava sama caudaha prānī //<BR>
asa bicāri khala badha_ũ na tohī / aba jani risa upajāvasi mohī //<BR>
suni sakopa kaha nisicara nāthā / adhara dasana dasi mījata hāthā //<BR>
re kapi adhama marana aba cahasī / choṭe badana bāta baḷi kahasī //<BR>
kaṭu jalpasi jaḷa kapi bala jākeṃ / bala pratāpa budhi teja na tākeṃ //<BR>
<BR>
  do.  aguna amāna jāni tehi dīnha pitā banabāsa /<BR>
       so dukha aru jubatī biraha puni nisi dina mama trāsa // 31(ka) //<BR>
<BR>
       jinha ke bala kara garba tohi a_ise manuja aneka /<BR>
       khāhīṃ nisācara divasa nisi mūḷha samujhu taji ṭeka // 31(kha) //<BR>
<BR>
jaba tehiṃ kīnha rāma kai niṃdā / krodhavaṃta ati bhaya_u kapiṃdā //<BR>
hari hara niṃdā suna_i jo kānā / hoi pāpa goghāta samānā //<BR>
kaṭakaṭāna kapikuṃjara bhārī / duhu bhujadaṃḍa tamaki mahi mārī //<BR>
ḍolata dharani sabhāsada khase / cale bhāji bhaya māruta grase //<BR>
girata sãbhāri uṭhā dasakaṃdhara / bhūtala pare mukuṭa ati suṃdara //<BR>
kachu tehiṃ lai nija siranhi sãvāre / kachu aṃgada prabhu pāsa pabāre //<BR>
āvata mukuṭa dekhi kapi bhāge / dinahīṃ lūka parana bidhi lāge //<BR>
kī rāvana kari kopa calāe / kulisa cāri āvata ati dhāe //<BR>
kaha prabhu hãsi jani hr̥dayã ḍerāhū / lūka na asani ketu nahiṃ rāhū //<BR>
e kirīṭa dasakaṃdhara kere / āvata bālitanaya ke prere //<BR>
<BR>
 do.  taraki pavanasuta kara gahe āni dhare prabhu pāsa /<BR>
      kautuka dekhahiṃ bhālu kapi dinakara sarisa prakāsa // 32(ka) //<BR>
<BR>
      uhā̃ sakopi dasānana saba sana kahata risāi /<BR>
      dharahu kapihi dhari mārahu suni aṃgada musukāi // 32(kha) //<BR>
<BR>
ehi bidhi begi sūbhaṭa saba dhāvahu / khāhu bhālu kapi jahã jahã pāvahu //<BR>
markaṭahīna karahu mahi jāī / jiata dharahu tāpasa dvau bhāī //<BR>
puni sakopa boleu jubarājā / gāla bajāvata tohi na lājā //<BR>
maru gara kāṭi nilaja kulaghātī / bala biloki biharati nahiṃ chātī //<BR>
re triya cora kumāraga gāmī / khala mala rāsi maṃdamati kāmī //<BR>
sanyapāta jalpasi durbādā / bhaesi kālabasa khala manujādā //<BR>
yāko phalu pāvahigo āgeṃ / bānara bhālu capeṭanhi lāgeṃ //<BR>
rāmu manuja bolata asi bānī / girahiṃ na tava rasanā abhimānī //<BR>
girihahiṃ rasanā saṃsaya nāhīṃ / siranhi sameta samara mahi māhīṃ //<BR>
<BR>
 so.  so nara kyoṃ dasakaṃdha bāli badhyo jehiṃ eka sara /<BR>
      bīsahũ locana aṃdha dhiga tava janma kujāti jaḷa // 33(ka) //<BR>
<BR>
      taba sonita kī pyāsa tr̥ṣita rāma sāyaka nikara /<BR>
      taja_ũ tohi tehi trāsa kaṭu jalpaka nisicara adhama // 33(kha) //<BR>
<BR>
mai tava dasana toribe lāyaka / āyasu mohi na dīnha raghunāyaka //<BR>
asi risa hoti dasa_u mukha torauṃ / laṃkā gahi samudra mahã borauṃ //<BR>
gūlari phala samāna tava laṃkā / basahu madhya tumha jaṃtu asaṃkā //<BR>
maiṃ bānara phala khāta na bārā / āyasu dīnha na rāma udārā //<BR>
jugati sunata rāvana musukāī / mūḷha sikhihi kahã bahuta jhuṭhāī //<BR>
bāli na kabahũ gāla asa mārā / mili tapasinha taiṃ bhaesi labārā //<BR>
sā̃cehũ maiṃ labāra bhuja bīhā / jauṃ na upāriũ tava dasa jīhā //<BR>
samujhi rāma pratāpa kapi kopā / sabhā mājha pana kari pada ropā //<BR>
jauṃ mama carana sakasi saṭha ṭārī / phirahiṃ rāmu sītā maiṃ hārī //<BR>
sunahu subhaṭa saba kaha dasasīsā / pada gahi dharani pachārahu kīsā //<BR>
iṃdrajīta ādika balavānā / haraṣi uṭhe jahã tahã bhaṭa nānā //<BR>
jhapaṭahiṃ kari bala bipula upāī / pada na ṭara_i baiṭhahiṃ siru nāī //<BR>
puni uṭhi jhapaṭahīṃ sura ārātī / ṭara_i na kīsa carana ehi bhā̃tī //<BR>
puruṣa kujogī jimi uragārī / moha biṭapa nahiṃ sakahiṃ upārī //<BR>
<BR>
 do.  koṭinha meghanāda sama subhaṭa uṭhe haraṣāi /<BR>
      jhapaṭahiṃ ṭarai na kapi carana puni baiṭhahiṃ sira nāi // 34(ka) //<BR>
<BR>
      bhūmi na chā̃ḍata kapi carana dekhata ripu mada bhāga //<BR>
      koṭi bighna te saṃta kara mana jimi nīti na tyāga // 34(kha) //<BR>
<BR>
kapi bala dekhi sakala hiyã hāre / uṭhā āpu kapi keṃ paracāre //<BR>
gahata carana kaha bālikumārā / mama pada gaheṃ na tora ubārā //<BR>
gahasi na rāma carana saṭha jāī / sunata phirā mana ati sakucāī //<BR>
bhaya_u tejahata śrī saba gaī / madhya divasa jimi sasi sohaī //<BR>
siṃghāsana baiṭheu sira nāī / mānahũ saṃpati sakala gãvāī //<BR>
jagadātamā prānapati rāmā / tāsu bimukha kimi laha biśrāmā //<BR>
umā rāma kī bhr̥kuṭi bilāsā / hoi bisva puni pāva_i nāsā //<BR>
tr̥na te kulisa kulisa tr̥na karaī / tāsu dūta pana kahu kimi ṭaraī //<BR>
puni kapi kahī nīti bidhi nānā / māna na tāhi kālu niarānā //<BR>
ripu mada mathi prabhu sujasu sunāyo / yaha kahi calyo bāli nr̥pa jāyo //<BR>
hatauṃ na kheta khelāi khelāī / tohi abahiṃ kā karauṃ baḷāī //<BR>
prathamahiṃ tāsu tanaya kapi mārā / so suni rāvana bhaya_u dukhārā //<BR>
jātudhāna aṃgada pana dekhī / bhaya byākula saba bhae biseṣī //<BR>
<BR>
 do.  ripu bala dharaṣi haraṣi kapi bālitanaya bala puṃja /<BR>
      pulaka sarīra nayana jala gahe rāma pada kaṃja // 35(ka) //<BR>
<BR>
      sā̃jha jāni dasakaṃdhara bhavana gaya_u bilakhāi /<BR>
      maṃdodarī rāvanahi bahuri kahā samujhāi // (kha) //<BR>
kaṃta samujhi mana tajahu kumatihī / soha na samara tumhahi raghupatihī //<BR>
rāmānuja laghu rekha khacāī / sou nahiṃ nāghehu asi manusāī //<BR>
piya tumha tāhi jitaba saṃgrāmā / jāke dūta kera yaha kāmā //<BR>
kautuka siṃdhu nāghī tava laṃkā / āya_u kapi keharī asaṃkā //<BR>
rakhavāre hati bipina ujārā / dekhata tohi accha tehiṃ mārā //<BR>
jāri sakala pura kīnhesi chārā / kahā̃ rahā bala garba tumhārā //<BR>
aba pati mr̥ṣā gāla jani mārahu / mora kahā kachu hr̥dayã bicārahu //<BR>
pati raghupatihi nr̥pati jani mānahu / aga jaga nātha atula bala jānahu //<BR>
bāna pratāpa jāna mārīcā / tāsu kahā nahiṃ mānehi nīcā //<BR>
janaka sabhā̃ aganita bhūpālā / rahe tumha_u bala atula bisālā //<BR>
bhaṃji dhanuṣa jānakī biāhī / taba saṃgrāma jitehu kina tāhī //<BR>
surapati suta jāna_i bala thorā / rākhā jiata ā̃khi gahi phorā //<BR>
sūpanakhā kai gati tumha dekhī / tadapi hr̥dayã nahiṃ lāja biṣeṣī //<BR>
<BR>
 do.  badhi birādha khara dūṣanahi lī̃lā̃ hatyo kabaṃdha /<BR>
      bāli eka sara mārayo tehi jānahu dasakaṃdha // 36 //<BR>
<BR>
jehiṃ jalanātha bãdhāya_u helā / utare prabhu dala sahita subelā //<BR>
kārunīka dinakara kula ketū / dūta paṭhāya_u tava hita hetū //<BR>
sabhā mājha jehiṃ tava bala mathā / kari barūtha mahũ mr̥gapati jathā //<BR>
aṃgada hanumata anucara jāke / rana bā̃kure bīra ati bā̃ke //<BR>
tehi kahã piya puni puni nara kahahū / mudhā māna mamatā mada bahahū //<BR>
ahaha kaṃta kr̥ta rāma birodhā / kāla bibasa mana upaja na bodhā //<BR>
kāla daṃḍa gahi kāhu na mārā / hara_i dharma bala buddhi bicārā //<BR>
nikaṭa kāla jehi āvata sāīṃ / tehi bhrama hoi tumhārihi nāīṃ //<BR>
<BR>
 do.  dui suta mare daheu pura ajahũ pūra piya dehu /<BR>
      kr̥pāsiṃdhu raghunātha bhaji nātha bimala jasu lehu // 37 //<BR>
<BR>
nāri bacana suni bisikha samānā / sabhā̃ gaya_u uṭhi hota bihānā //<BR>
baiṭha jāi siṃghāsana phūlī / ati abhimāna trāsa saba bhūlī //<BR>
ihā̃ rāma aṃgadahi bolāvā / āi carana paṃkaja siru nāvā //<BR>
ati ādara sapīpa baiṭhārī / bole bihãsi kr̥pāla kharārī //<BR>
bālitanaya kautuka ati mohī / tāta satya kahu pūcha_ũ tohī //  /<BR>
rāvanu jātudhāna kula ṭīkā / bhuja bala atula jāsu jaga līkā //<BR>
tāsu mukuṭa tumha cāri calāe / kahahu tāta kavanī bidhi pāe //<BR>
sunu sarbagya pranata sukhakārī / mukuṭa na hohiṃ bhūpa guna cārī //<BR>
sāma dāna aru daṃḍa bibhedā / nr̥pa ura basahiṃ nātha kaha bedā //<BR>
nīti dharma ke carana suhāe / asa jiyã jāni nātha pahiṃ āe //<BR>
<BR>
 do.  dharmahīna prabhu pada bimukha kāla bibasa dasasīsa /<BR>
      tehi parihari guna āe sunahu kosalādhīsa // 38(((ka) //<BR>
<BR>
      parama caturatā śravana suni bihãse rāmu udāra /<BR>
      samācāra puni saba kahe gaḷha ke bālikumāra // 38(kha) //<BR>
<BR>
ripu ke samācāra jaba pāe / rāma saciva saba nikaṭa bolāe //<BR>
laṃkā bā̃ke cāri duārā / kehi bidhi lāgia karahu bicārā //<BR>
taba kapīsa ricchesa bibhīṣana / sumiri hr̥dayã dinakara kula bhūṣana //<BR>
kari bicāra tinha maṃtra dr̥ḷhāvā / cāri anī kapi kaṭaku banāvā //<BR>
jathājoga senāpati kīnhe / jūthapa sakala boli taba līnhe //<BR>
prabhu pratāpa kahi saba samujhāe / suni kapi siṃghanāda kari dhāe //<BR>
haraṣita rāma carana sira nāvahiṃ / gahi giri sikhara bīra saba dhāvahiṃ //<BR>
garjahiṃ tarjahiṃ bhālu kapīsā / jaya raghubīra kosalādhīsā //<BR>
jānata parama durga ati laṃkā / prabhu pratāpa kapi cale asaṃkā //<BR>
ghaṭāṭopa kari cahũ disi gherī / mukhahiṃ nisāna bajāvahīṃ bherī //<BR>
<BR>
 do.  jayati rāma jaya lachimana jaya kapīsa sugrīva /<BR>
      garjahiṃ siṃghanāda kapi bhālu mahā bala sīṃva // 39 //<BR>
<BR>
laṃkā̃ bhaya_u kolāhala bhārī / sunā dasānana ati ahãkārī //<BR>
dekhahu banaranha keri ḍhiṭhāī / bihãsi nisācara sena bolāī //<BR>
āe kīsa kāla ke prere / chudhāvaṃta saba nisicara mere //<BR>
asa kahi aṭṭahāsa saṭha kīnhā / gr̥ha baiṭhe ahāra bidhi dīnhā //<BR>
subhaṭa sakala cārihũ disi jāhū / dhari dhari bhālu kīsa saba khāhū //<BR>
umā rāvanahi asa abhimānā / jimi ṭiṭṭibha khaga sūta utānā //<BR>
cale nisācara āyasu māgī / gahi kara bhiṃḍipāla bara sā̃gī //<BR>
tomara mugdara parasu pracaṃḍā / sula kr̥pāna parigha girikhaṃḍā //<BR>
jimi arunopala nikara nihārī / dhāvahiṃ saṭha khaga māṃsa ahārī //<BR>
coṃca bhaṃga dukha tinhahi na sūjhā / timi dhāe manujāda abūjhā //<BR>
<BR>
 do.  nānāyudha sara cāpa dhara jātudhāna bala bīra /<BR>
      koṭa kãgūranhi caḷhi gae koṭi koṭi ranadhīra // 40 //<BR>
<BR>
koṭa kãgūranhi sohahiṃ kaise / meru ke sr̥ṃgani janu ghana baise //<BR>
bājahiṃ ḍhola nisāna jujhāū / suni dhuni hoi bhaṭanhi mana cāū //<BR>
bājahiṃ bheri naphīri apārā / suni kādara ura jāhiṃ darārā //<BR>
dekhinha jāi kapinha ke ṭhaṭṭā / ati bisāla tanu bhālu subhaṭṭā //<BR>
dhāvahiṃ ganahiṃ na avaghaṭa ghāṭā / parbata phori karahiṃ gahi bāṭā //<BR>
kaṭakaṭāhiṃ koṭinha bhaṭa garjahiṃ / dasana oṭha kāṭahiṃ ati tarjahiṃ //<BR>
uta rāvana ita rāma dohāī / jayati jayati jaya parī larāī //<BR>
nisicara sikhara samūha ḍhahāvahiṃ / kūdi dharahiṃ kapi pheri calāvahiṃ //<BR>
<BR>
 do.  dhari kudhara khaṃḍa pracaṃḍa karkaṭa bhālu gaḷha para ḍārahīṃ /<BR>
      jhapaṭahiṃ carana gahi paṭaki mahi bhaji calata bahuri pacārahīṃ //<BR>
      ati tarala taruna pratāpa tarapahiṃ tamaki gaḷha caḷhi caḷhi gae /<BR>
      kapi bhālu caḷhi maṃdiranha jahã tahã rāma jasu gāvata bhae //<BR>
<BR>
 do.  eku eku nisicara gahi puni kapi cale parāi /<BR>
      ūpara āpu heṭha bhaṭa girahiṃ dharani para āi // 41 //<BR>
<BR>
rāma pratāpa prabala kapijūthā / mardahiṃ nisicara subhaṭa barūthā //<BR>
caḷhe durga puni jahã tahã bānara / jaya raghubīra pratāpa divākara //<BR>
cale nisācara nikara parāī / prabala pavana jimi ghana samudāī //<BR>
hāhākāra bhaya_u pura bhārī / rovahiṃ bālaka ātura nārī //<BR>
saba mili dehiṃ rāvanahi gārī / rāja karata ehiṃ mr̥tyu hãkārī //<BR>
nija dala bicala sunī tehiṃ kānā / pheri subhaṭa laṃkesa risānā //<BR>
jo rana bimukha sunā maiṃ kānā / so maiṃ hataba karāla kr̥pānā //<BR>
sarbasu khāi bhoga kari nānā / samara bhūmi bhae ballabha prānā //<BR>
ugra bacana suni sakala ḍerāne / cale krodha kari subhaṭa lajāne //<BR>
sanmukha marana bīra kai sobhā / taba tinha tajā prāna kara lobhā //<BR>
<BR>
 do.  bahu āyudha dhara subhaṭa saba bhirahiṃ pacāri pacāri /<BR>
      byākula kie bhālu kapi parigha trisūlanhi mārī // 42 //<BR>
<BR>
bhaya ātura kapi bhāgana lāge / jadyapi umā jītihahiṃ āge //<BR>
kou kaha kahã aṃgada hanumaṃtā / kahã nala nīla dubida balavaṃtā //<BR>
nija dala bikala sunā hanumānā / pacchima dvāra rahā balavānā //<BR>
meghanāda tahã kara_i larāī / ṭūṭa na dvāra parama kaṭhināī //<BR>
pavanatanaya mana bhā ati krodhā / garjeu prabala kāla sama jodhā //<BR>
kūdi laṃka gaḷha ūpara āvā / gahi giri meghanāda kahũ dhāvā //<BR>
bhaṃjeu ratha sārathī nipātā / tāhi hr̥daya mahũ māresi lātā //<BR>
dusareṃ sūta bikala tehi jānā / syaṃdana ghāli turata gr̥ha ānā //<BR>
<BR>
 do.  aṃgada sunā pavanasuta gaḷha para gaya_u akela /<BR>
      rana bā̃kurā bālisuta taraki caḷheu kapi khela // 43 //<BR>
<BR>
juddha biruddha kruddha dvau baṃdara / rāma pratāpa sumiri ura aṃtara //<BR>
rāvana bhavana caḷhe dvau dhāī / karahi kosalādhīsa dohāī //<BR>
kalasa sahita gahi bhavanu ḍhahāvā / dekhi nisācarapati bhaya pāvā //<BR>
nāri br̥ṃda kara pīṭahiṃ chātī / aba dui kapi āe utapātī //<BR>
kapilīlā kari tinhahi ḍerāvahiṃ / rāmacaṃdra kara sujasu sunāvahiṃ //<BR>
puni kara gahi kaṃcana ke khaṃbhā / kahenhi karia utapāta araṃbhā //<BR>
garji pare ripu kaṭaka majhārī / lāge mardai bhuja bala bhārī //<BR>
kāhuhi lāta capeṭanhi kehū / bhajahu na rāmahi so phala lehū //<BR>
<BR>
 do.  eka eka soṃ mardahiṃ tori calāvahiṃ muṃḍa /<BR>
      rāvana āgeṃ parahiṃ te janu phūṭahiṃ dadhi kuṃḍa // 44 //<BR>
<BR>
mahā mahā mukhiā je pāvahiṃ / te pada gahi prabhu pāsa calāvahiṃ //<BR>
kaha_i bibhīṣanu tinha ke nāmā / dehiṃ rāma tinhahū nija dhāmā //<BR>
khala manujāda dvijāmiṣa bhogī / pāvahiṃ gati jo jācata jogī //<BR>
umā rāma mr̥ducita karunākara / bayara bhāva sumirata mohi nisicara //<BR>
dehiṃ parama gati so jiyã jānī / asa kr̥pāla ko kahahu bhavānī //<BR>
asa prabhu suni na bhajahiṃ bhrama tyāgī / nara matimaṃda te parama abhāgī //<BR>
aṃgada aru hanumaṃta prabesā / kīnha durga asa kaha avadhesā //<BR>
laṃkā̃ dvau kapi sohahiṃ kaiseṃ / mathahi siṃdhu dui maṃdara jaiseṃ //<BR>
<BR>
 do.  bhuja bala ripu dala dalamali dekhi divasa kara aṃta /<BR>
      kūde jugala bigata śrama āe jahã bhagavaṃta // 45 //<BR>
<BR>
prabhu pada kamala sīsa tinha nāe / dekhi subhaṭa raghupati mana bhāe //<BR>
rāma kr̥pā kari jugala nihāre / bhae bigataśrama parama sukhāre //<BR>
gae jāni aṃgada hanumānā / phire bhālu markaṭa bhaṭa nānā //<BR>
jātudhāna pradoṣa bala pāī / dhāe kari dasasīsa dohāī //<BR>
nisicara anī dekhi kapi phire / jahã tahã kaṭakaṭāi bhaṭa bhire //<BR>
dvau dala prabala pacāri pacārī / larata subhaṭa nahiṃ mānahiṃ hārī //<BR>
mahābīra nisicara saba kāre / nānā barana balīmukha bhāre //<BR>
sabala jugala dala samabala jodhā / kautuka karata larata kari krodhā //<BR>
prābiṭa sarada payoda ghanere / larata manahũ māruta ke prere //<BR>
anipa akaṃpana aru atikāyā / bicalata sena kīnhi inha māyā //<BR>
bhaya_u nimiṣa mahã ati ãdhiyārā / br̥ṣṭi hoi rudhiropala chārā //<BR>
<BR>
 do.  dekhi nibiḷa tama dasahũ disi kapidala bhaya_u khabhāra /<BR>
      ekahi eka na dekhaī jahã tahã karahiṃ pukāra // 46 //<BR>
<BR>
sakala maramu raghunāyaka jānā / lie boli aṃgada hanumānā //<BR>
samācāra saba kahi samujhāe / sunata kopi kapikuṃjara dhāe //<BR>
puni kr̥pāla hãsi cāpa caḷhāvā / pāvaka sāyaka sapadi calāvā //<BR>
bhaya_u prakāsa katahũ tama nāhīṃ / gyāna udayã jimi saṃsaya jāhīṃ //<BR>
bhālu balīmukha pāi prakāsā / dhāe haraṣa bigata śrama trāsā //<BR>
hanūmāna aṃgada rana gāje / hā̃ka sunata rajanīcara bhāje //<BR>
bhāgata paṭa paṭakahiṃ dhari dharanī / karahiṃ bhālu kapi adbhuta karanī //<BR>
gahi pada ḍārahiṃ sāgara māhīṃ / makara uraga jhaṣa dhari dhari khāhīṃ //<BR>
<BR>
 do.  kachu māre kachu ghāyala kachu gaḷha caḷhe parāi /<BR>
      garjahiṃ bhālu balīmukha ripu dala bala bicalāi // 47 //<BR>
<BR>
nisā jāni kapi cāriu anī / āe jahā̃ kosalā dhanī //<BR>
rāma kr̥pā kari citavā sabahī / bhae bigataśrama bānara tabahī //<BR>
uhā̃ dasānana saciva hãkāre / saba sana kahesi subhaṭa je māre //<BR>
ādhā kaṭaku kapinha saṃghārā / kahahu begi kā karia bicārā //<BR>
mālyavaṃta ati jaraṭha nisācara / rāvana mātu pitā maṃtrī bara //<BR>
bolā bacana nīti ati pāvana / sunahu tāta kachu mora sikhāvana //<BR>
jaba te tumha sītā hari ānī / asaguna hohiṃ na jāhiṃ bakhānī //<BR>
beda purāna jāsu jasu gāyo / rāma bimukha kāhũ na sukha pāyo //<BR>
<BR>
 do.  hiranyāccha bhrātā sahita madhu kaiṭabha balavāna /<BR>
      jehi māre soi avatareu kr̥pāsiṃdhu bhagavāna // 48(ka) //<BR>
<BR>
         māsapārāyaṇa, pacīsavā̃ viśrāma<BR>
      kālarūpa khala bana dahana gunāgāra ghanabodha /<BR>
      siva biraṃci jehi sevahiṃ tāsoṃ kavana birodha // 48(kha) //<BR>
<BR>
parihari bayaru dehu baidehī / bhajahu kr̥pānidhi parama sanehī //<BR>
tāke bacana bāna sama lāge / kariā muha kari jāhi abhāge //<BR>
būḷha bhaesi na ta marateũ tohī / aba jani nayana dekhāvasi mohī //<BR>
tehi apane mana asa anumānā / badhyo cahata ehi kr̥pānidhānā //<BR>
so uṭhi gaya_u kahata durbādā / taba sakopa boleu ghananādā //<BR>
kautuka prāta dekhiahu morā / kariha_ũ bahuta kahauṃ kā thorā //<BR>
suni suta bacana bharosā āvā / prīti sameta aṃka baiṭhāvā //<BR>
karata bicāra bhaya_u bhinusārā / lāge kapi puni cahū̃ duārā //<BR>
kopi kapinha durghaṭa gaḷhu gherā / nagara kolāhalu bhaya_u ghanerā //<BR>
bibidhāyudha dhara nisicara dhāe / gaḷha te parbata sikhara ḍhahāe //<BR>
<BR>
 chaṃ.  ḍhāhe mahīdhara sikhara koṭinha bibidha bidhi golā cale /<BR>
      ghaharāta jimi pabipāta garjata janu pralaya ke bādale //<BR>
      markaṭa bikaṭa bhaṭa juṭata kaṭata na laṭata tana jarjara bhae /<BR>
      gahi saila tehi gaḷha para calāvahiṃ jahã so tahã nisicara hae //<BR>
<BR>
 do.  meghanāda suni śravana asa gaḷhu puni cheṃkā āi /<BR>
      utaryo bīra durga teṃ sanmukha calyo bajāi // 49 //<BR>
<BR>
kahã kosalādhīsa dvau bhrātā / dhanvī sakala loka bikhyātā //<BR>
kahã nala nīla dubida sugrīvā / aṃgada hanūmaṃta bala sīṃvā //<BR>
kahā̃ bibhīṣanu bhrātādrohī / āju sabahi haṭhi māra_ũ ohī //<BR>
asa kahi kaṭhina bāna saṃdhāne / atisaya krodha śravana lagi tāne //<BR>
sara samuha so chāḷai lāgā / janu sapaccha dhāvahiṃ bahu nāgā //<BR>
jahã tahã parata dekhiahiṃ bānara / sanmukha hoi na sake tehi avasara //<BR>
jahã tahã bhāgi cale kapi rīchā / bisarī sabahi juddha kai īchā //<BR>
so kapi bhālu na rana mahã dekhā / kīnhesi jehi na prāna avaseṣā //<BR>
<BR>
 do.  dasa dasa sara saba māresi pare bhūmi kapi bīra /<BR>
      siṃhanāda kari garjā meghanāda bala dhīra // 50 //<BR>
<BR>
dekhi pavanasuta kaṭaka bihālā / krodhavaṃta janu dhāya_u kālā //<BR>
mahāsaila eka turata upārā / ati risa meghanāda para ḍārā //<BR>
āvata dekhi gaya_u nabha soī / ratha sārathī turaga saba khoī //<BR>
bāra bāra pacāra hanumānā / nikaṭa na āva maramu so jānā //<BR>
raghupati nikaṭa gaya_u ghananādā / nānā bhā̃ti karesi durbādā //<BR>
astra sastra āyudha saba ḍāre / kautukahīṃ prabhu kāṭi nivāre //<BR>
dekhi pratāpa mūḷha khisiānā / karai lāga māyā bidhi nānā //<BR>
jimi kou karai garuḷa saiṃ khelā / ḍarapāvai gahi svalpa sapelā //<BR>
<BR>
 do.  jāsu prabala māyā bala siva biraṃci baḷa choṭa /<BR>
      tāhi dikhāva_i nisicara nija māyā mati khoṭa // 51 //<BR>
<BR>
nabha caḷhi baraṣa bipula aṃgārā / mahi te pragaṭa hohiṃ jaladhārā //<BR>
nānā bhā̃ti pisāca pisācī / māru kāṭu dhuni bolahiṃ nācī //<BR>
biṣṭā pūya rudhira kaca hāḷā / baraṣa_i kabahũ upala bahu chāḷā //<BR>
baraṣi dhūri kīnhesi ãdhiārā / sūjha na āpana hātha pasārā //<BR>
kapi akulāne māyā dekheṃ / saba kara marana banā ehi lekheṃ //<BR>
kautuka dekhi rāma musukāne / bhae sabhīta sakala kapi jāne //<BR>
eka bāna kāṭī saba māyā / jimi dinakara hara timira nikāyā //<BR>
kr̥pādr̥ṣṭi kapi bhālu biloke / bhae prabala rana rahahiṃ na roke //<BR>
<BR>
 do.  āyasu māgi rāma pahiṃ aṃgadādi kapi sātha /<BR>
      lachimana cale kruddha hoi bāna sarāsana hātha // 52 //<BR>
<BR>
chataja nayana ura bāhu bisālā / himagiri nibha tanu kachu eka lālā //<BR>
ihā̃ dasānana subhaṭa paṭhāe / nānā astra sastra gahi dhāe //<BR>
bhūdhara nakha biṭapāyudha dhārī / dhāe kapi jaya rāma pukārī //<BR>
bhire sakala jorihi sana jorī / ita uta jaya icchā nahiṃ thorī //<BR>
muṭhikanha lātanha dātanha kāṭahiṃ / kapi jayasīla māri puni ḍāṭahiṃ //<BR>
māru māru dharu dharu dharu mārū / sīsa tori gahi bhujā upārū //<BR>
asi rava pūri rahī nava khaṃḍā / dhāvahiṃ jahã tahã ruṃḍa pracaṃḍā //<BR>
dekhahiṃ kautuka nabha sura br̥ṃdā / kabahũka bisamaya kabahũ anaṃdā //<BR>
<BR>
 do.  rudhira gāḷa bhari bhari jamyo ūpara dhūri uḷāi /<BR>
      janu ãgāra rāsinha para mr̥taka dhūma rahyo chāi // 53 //<BR>
<BR>
ghāyala bīra birājahiṃ kaise / kusumita kiṃsuka ke taru jaise //<BR>
lachimana meghanāda dvau jodhā / bhirahiṃ parasapara kari ati krodhā //<BR>
ekahi eka saka_i nahiṃ jītī / nisicara chala bala kara_i anītī //<BR>
krodhavaṃta taba bhaya_u anaṃtā / bhaṃjeu ratha sārathī turaṃtā //<BR>
nānā bidhi prahāra kara seṣā / rācchasa bhaya_u prāna avaseṣā //<BR>
rāvana suta nija mana anumānā / saṃkaṭha bhaya_u harihi mama prānā //<BR>
bīraghātinī chāḷisi sā̃gī / teja puṃja lachimana ura lāgī //<BR>
muruchā bhaī sakti ke lāgeṃ / taba cali gaya_u nikaṭa bhaya tyāgeṃ //<BR>
<BR>
 do.  meghanāda sama koṭi sata jodhā rahe uṭhāi /<BR>
      jagadādhāra seṣa kimi uṭhai cale khisiāi // 54 //<BR>
<BR>
sunu girijā krodhānala jāsū / jāra_i bhuvana cāridasa āsū //<BR>
saka saṃgrāma jīti ko tāhī / sevahiṃ sura nara aga jaga jāhī //<BR>
yaha kautūhala jāna_i soī / jā para kr̥pā rāma kai hoī //<BR>
saṃdhyā bha_i phiri dvau bāhanī / lage sãbhārana nija nija anī //<BR>
byāpaka brahma ajita bhuvanesvara / lachimana kahā̃ būjha karunākara //<BR>
taba lagi lai āya_u hanumānā / anuja dekhi prabhu ati dukha mānā //<BR>
jāmavaṃta kaha baida suṣenā / laṃkā̃ raha_i ko paṭhaī lenā //<BR>
dhari laghu rūpa gaya_u hanumaṃtā / āneu bhavana sameta turaṃtā //<BR>
<BR>
 do.  rāma padārabiṃda sira nāya_u āi suṣena /<BR>
      kahā nāma giri auṣadhī jāhu pavanasuta lena // 55 //<BR>
<BR>
rāma carana sarasija ura rākhī / calā prabhaṃjana suta bala bhāṣī //<BR>
uhā̃ dūta eka maramu janāvā / rāvana kālanemi gr̥ha āvā //<BR>
dasamukha kahā maramu tehiṃ sunā / puni puni kālanemi siru dhunā //<BR>
dekhata tumhahi nagaru jehiṃ jārā / tāsu paṃtha ko rokana pārā //<BR>
bhaji raghupati karu hita āpanā / chā̃ḷahu nātha mr̥ṣā jalpanā //<BR>
nīla kaṃja tanu suṃdara syāmā / hr̥dayã rākhu locanābhirāmā //<BR>
maiṃ taiṃ mora mūḷhatā tyāgū / mahā moha nisi sūtata jāgū //<BR>
kāla byāla kara bhacchaka joī / sapanehũ samara ki jītia soī //<BR>
<BR>
 do.  suni dasakaṃṭha risāna ati tehiṃ mana kīnha bicāra /<BR>
      rāma dūta kara marauṃ baru yaha khala rata mala bhāra // 56 //<BR>
<BR>
asa kahi calā racisi maga māyā / sara maṃdira bara bāga banāyā //<BR>
mārutasuta dekhā subha āśrama / munihi būjhi jala piyauṃ jāi śrama //<BR>
rācchasa kapaṭa beṣa tahã sohā / māyāpati dūtahi caha mohā //<BR>
jāi pavanasuta nāya_u māthā / lāga so kahai rāma guna gāthā //<BR>
hota mahā rana rāvana rāmahiṃ / jitahahiṃ rāma na saṃsaya yā mahiṃ //<BR>
ihā̃ bhaẽ maiṃ dekheũ bhāī / gyāna dr̥ṣṭi bala mohi adhikāī //<BR>
māgā jala tehiṃ dīnha kamaṃḍala / kaha kapi nahiṃ aghāũ thoreṃ jala //<BR>
sara majjana kari ātura āvahu / dicchā deũ gyāna jehiṃ pāvahu //<BR>
<BR>
 do.  sara paiṭhata kapi pada gahā makarīṃ taba akulāna /<BR>
      mārī so dhari divya tanu calī gagana caḷhi jāna // 57 //<BR>
<BR>
kapi tava darasa bha_iũ niṣpāpā / miṭā tāta munibara kara sāpā //<BR>
muni na hoi yaha nisicara ghorā / mānahu satya bacana kapi morā //<BR>
asa kahi gaī apacharā jabahīṃ / nisicara nikaṭa gaya_u kapi tabahīṃ //<BR>
kaha kapi muni guradachinā lehū / pācheṃ hamahi maṃtra tumha dehū //<BR>
sira laṃgūra lapeṭi pachārā / nija tanu pragaṭesi maratī bārā //<BR>
rāma rāma kahi chāḷesi prānā / suni mana haraṣi caleu hanumānā //<BR>
dekhā saila na auṣadha cīnhā / sahasā kapi upāri giri līnhā //<BR>
gahi giri nisi nabha dhāvata bhayaū / avadhapurī upara kapi gayaū //<BR>
<BR>
 do.  dekhā bharata bisāla ati nisicara mana anumāni /<BR>
      binu phara sāyaka māreu cāpa śravana lagi tāni // 58 //<BR>
<BR>
pareu muruchi mahi lāgata sāyaka / sumirata rāma rāma raghunāyaka //<BR>
suni priya bacana bharata taba dhāe / kapi samīpa ati ātura āe //<BR>
bikala biloki kīsa ura lāvā / jāgata nahiṃ bahu bhā̃ti jagāvā //<BR>
mukha malīna mana bhae dukhārī / kahata bacana bhari locana bārī //<BR>
jehiṃ bidhi rāma bimukha mohi kīnhā / tehiṃ puni yaha dāruna dukha dīnhā //<BR>
jauṃ moreṃ mana baca aru kāyā / prīti rāma pada kamala amāyā //<BR>
tau kapi hou bigata śrama sūlā / jauṃ mo para raghupati anukūlā //<BR>
sunata bacana uṭhi baiṭha kapīsā / kahi jaya jayati kosalādhīsā //<BR>
<BR>
 so.  līnha kapihi ura lāi pulakita tanu locana sajala /<BR>
      prīti na hr̥dayã samāi sumiri rāma raghukula tilaka // 59 //<BR>
<BR>
tāta kusala kahu sukhanidhāna kī / sahita anuja aru mātu jānakī //<BR>
kapi saba carita samāsa bakhāne / bhae dukhī mana mahũ pachitāne //<BR>
ahaha daiva maiṃ kata jaga jāya_ũ / prabhu ke ekahu kāja na āya_ũ //<BR>
jāni kuavasaru mana dhari dhīrā / puni kapi sana bole balabīrā //<BR>
tāta gaharu hoihi tohi jātā / kāju nasāihi hota prabhātā //<BR>
caḷhu mama sāyaka saila sametā / paṭhavauṃ tohi jahã kr̥pāniketā //<BR>
suni kapi mana upajā abhimānā / moreṃ bhāra calihi kimi bānā //<BR>
rāma prabhāva bicāri bahorī / baṃdi carana kaha kapi kara jorī //<BR>
<BR>
 do.  tava pratāpa ura rākhi prabhu jeha_ũ nātha turaṃta /<BR>
      asa kahi āyasu pāi pada baṃdi caleu hanumaṃta // 60(ka) //<BR>
<BR>
      bharata bāhu bala sīla guna prabhu pada prīti apāra /<BR>
      mana mahũ jāta sarāhata puni puni pavanakumāra // 60(kha) //<BR>
<BR>
uhā̃ rāma lachimanahiṃ nihārī / bole bacana manuja anusārī //<BR>
ardha rāti ga_i kapi nahiṃ āya_u / rāma uṭhāi anuja ura lāya_u //<BR>
sakahu na dukhita dekhi mohi kāū / baṃdhu sadā tava mr̥dula subhāū //<BR>
mama hita lāgi tajehu pitu mātā / sahehu bipina hima ātapa bātā //<BR>
so anurāga kahā̃ aba bhāī / uṭhahu na suni mama baca bikalāī //<BR>
jauṃ janateũ bana baṃdhu bichohū / pitā bacana manateũ nahiṃ ohū //<BR>
suta bita nāri bhavana parivārā / hohiṃ jāhiṃ jaga bārahiṃ bārā //<BR>
asa bicāri jiyã jāgahu tātā / mila_i na jagata sahodara bhrātā //<BR>
jathā paṃkha binu khaga ati dīnā / mani binu phani karibara kara hīnā //<BR>
asa mama jivana baṃdhu binu tohī / jauṃ jaḷa daiva jiāvai mohī //<BR>
jaiha_ũ avadha kavana muhu lāī / nāri hetu priya bhāi gãvāī //<BR>
baru apajasa sahateũ jaga māhīṃ / nāri hāni biseṣa chati nāhīṃ //<BR>
aba apaloku soku suta torā / sahihi niṭhura kaṭhora ura morā //<BR>
nija jananī ke eka kumārā / tāta tāsu tumha prāna adhārā //<BR>
sauṃpesi mohi tumhahi gahi pānī / saba bidhi sukhada parama hita jānī //<BR>
utaru kāha daiha_ũ tehi jāī / uṭhi kina mohi sikhāvahu bhāī //<BR>
bahu bidhi sicata soca bimocana / stravata salila rājiva dala locana //<BR>
umā eka akhaṃḍa raghurāī / nara gati bhagata kr̥pāla dekhāī //<BR>
<BR>
 so.  prabhu pralāpa suni kāna bikala bhae bānara nikara /<BR>
      āi gaya_u hanumāna jimi karunā mahã bīra rasa // 61 //<BR>
<BR>
haraṣi rāma bheṃṭeu hanumānā / ati kr̥tagya prabhu parama sujānā //<BR>
turata baida taba kīnha upāī / uṭhi baiṭhe lachimana haraṣāī //<BR>
hr̥dayã lāi prabhu bheṃṭeu bhrātā / haraṣe sakala bhālu kapi brātā //<BR>
kapi puni baida tahā̃ pahũcāvā / jehi bidhi tabahiṃ tāhi la_i āvā //<BR>
yaha br̥ttāṃta dasānana suneū / ati biṣāda puni puni sira dhuneū //<BR>
byākula kuṃbhakarana pahiṃ āvā / bibidha jatana kari tāhi jagāvā //<BR>
jāgā nisicara dekhia kaisā / mānahũ kālu deha dhari baisā //<BR>
kuṃbhakarana būjhā kahu bhāī / kāhe tava mukha rahe sukhāī //<BR>
kathā kahī saba tehiṃ abhimānī / jehi prakāra sītā hari ānī //<BR>
tāta kapinha saba nisicara māre / mahāmahā jodhā saṃghāre //<BR>
durmukha suraripu manuja ahārī / bhaṭa atikāya akaṃpana bhārī //<BR>
apara mahodara ādika bīrā / pare samara mahi saba ranadhīrā //<BR>
<BR>
 do.  suni dasakaṃdhara bacana taba kuṃbhakarana bilakhāna /<BR>
      jagadaṃbā hari āni aba saṭha cāhata kalyāna // 62 //<BR>
<BR>
bhala na kīnha taiṃ nisicara nāhā / aba mohi āi jagāehi kāhā //<BR>
ajahū̃ tāta tyāgi abhimānā / bhajahu rāma hoihi kalyānā //<BR>
haiṃ dasasīsa manuja raghunāyaka / jāke hanūmāna se pāyaka //<BR>
ahaha baṃdhu taiṃ kīnhi khoṭāī / prathamahiṃ mohi na sunāehi āī //<BR>
kīnhehu prabhū birodha tehi devaka / siva biraṃci sura jāke sevaka //<BR>
nārada muni mohi gyāna jo kahā / kahateũ tohi samaya nirabahā //<BR>
aba bhari aṃka bheṃṭu mohi bhāī / locana sūphala karau maiṃ jāī //<BR>
syāma gāta sarasīruha locana / dekhauṃ jāi tāpa traya mocana //<BR>
<BR>
 do.  rāma rūpa guna sumirata magana bhaya_u chana eka /<BR>
      rāvana māgeu koṭi ghaṭa mada aru mahiṣa aneka // 63 //<BR>
<BR>
mahiṣa khāi kari madirā pānā / garjā bajrāghāta samānā //<BR>
kuṃbhakarana durmada rana raṃgā / calā durga taji sena na saṃgā //<BR>
dekhi bibhīṣanu āgeṃ āya_u / pareu carana nija nāma sunāya_u //<BR>
anuja uṭhāi hr̥dayã tehi lāyo / raghupati bhakta jāni mana bhāyo //<BR>
tāta lāta rāvana mohi mārā / kahata parama hita maṃtra bicārā //<BR>
tehiṃ galāni raghupati pahiṃ āya_ũ / dekhi dīna prabhu ke mana bhāya_ũ //<BR>
sunu suta bhaya_u kālabasa rāvana / so ki māna aba parama sikhāvana //<BR>
dhanya dhanya taiṃ dhanya bibhīṣana / bhayahu tāta nisicara kula bhūṣana //<BR>
baṃdhu baṃsa taiṃ kīnha ujāgara / bhajehu rāma sobhā sukha sāgara //<BR>
<BR>
 do.  bacana karma mana kapaṭa taji bhajehu rāma ranadhīra /<BR>
      jāhu na nija para sūjha mohi bhaya_ũ kālabasa bīra / 64 //<BR>
<BR>
baṃdhu bacana suni calā bibhīṣana / āya_u jahã trailoka bibhūṣana //<BR>
nātha bhūdharākāra sarīrā / kuṃbhakarana āvata ranadhīrā //<BR>
etanā kapinha sunā jaba kānā / kilakilāi dhāe balavānā //<BR>
lie uṭhāi biṭapa aru bhūdhara / kaṭakaṭāi ḍārahiṃ tā ūpara //<BR>
koṭi koṭi giri sikhara prahārā / karahiṃ bhālu kapi eka eka bārā //<BR>
mur yo na mana tanu ṭar yo na ṭār yo / jimi gaja arka phalani ko māryo //<BR>
taba mārutasuta muṭhikā hanyo / par yo dharani byākula sira dhunyo //<BR>
puni uṭhi tehiṃ māreu hanumaṃtā / ghurmita bhūtala pareu turaṃtā //<BR>
puni nala nīlahi avani pachāresi / jahã tahã paṭaki paṭaki bhaṭa ḍāresi //<BR>
calī balīmukha sena parāī / ati bhaya trasita na kou samuhāī //<BR>
<BR>
 do.  aṃgadādi kapi muruchita kari sameta sugrīva /<BR>
      kā̃kha dābi kapirāja kahũ calā amita bala sīṃva // 65 //<BR>
<BR>
umā karata raghupati naralīlā / khelata garuḷa jimi ahigana mīlā //<BR>
bhr̥kuṭi bhaṃga jo kālahi khāī / tāhi ki soha_i aisi larāī //<BR>
jaga pāvani kīrati bistarihahiṃ / gāi gāi bhavanidhi nara tarihahiṃ //<BR>
muruchā ga_i mārutasuta jāgā / sugrīvahi taba khojana lāgā //<BR>
sugrīvahu kai muruchā bītī / nibuka gaya_u tehi mr̥taka pratītī //<BR>
kāṭesi dasana nāsikā kānā / garaji akāsa cala_u tehiṃ jānā //<BR>
gaheu carana gahi bhūmi pachārā / ati lāghavã uṭhi puni tehi mārā //<BR>
puni āyasu prabhu pahiṃ balavānā / jayati jayati jaya kr̥pānidhānā //<BR>
nāka kāna kāṭe jiyã jānī / phirā krodha kari bha_i mana glānī //<BR>
sahaja bhīma puni binu śruti nāsā / dekhata kapi dala upajī trāsā //<BR>
<BR>
 do.  jaya jaya jaya raghubaṃsa mani dhāe kapi dai hūha /<BR>
      ekahi bāra tāsu para chāḷenhi giri taru jūha // 66 //<BR>
<BR>
kuṃbhakarana rana raṃga biruddhā / sanmukha calā kāla janu kruddhā //<BR>
koṭi koṭi kapi dhari dhari khāī / janu ṭīḷī giri guhā̃ samāī //<BR>
koṭinha gahi sarīra sana mardā / koṭinha mīji milava mahi gardā //<BR>
mukha nāsā śravananhi kīṃ bāṭā / nisari parāhiṃ bhālu kapi ṭhāṭā //<BR>
rana mada matta nisācara darpā / bisva grasihi janu ehi bidhi arpā //<BR>
mure subhaṭa saba phirahiṃ na phere / sūjha na nayana sunahiṃ nahiṃ ṭere //<BR>
kuṃbhakarana kapi phauja biḍārī / suni dhāī rajanīcara dhārī //<BR>
dekhi rāma bikala kaṭakāī / ripu anīka nānā bidhi āī //<BR>
<BR>
 do.  sunu sugrīva bibhīṣana anuja sãbhārehu saina /<BR>
      maiṃ dekha_ũ khala bala dalahi bole rājivanaina // 67 //<BR>
<BR>
kara sāraṃga sāji kaṭi bhāthā / ari dala dalana cale raghunāthā //<BR>
prathama kīnha prabhu dhanuṣa ṭãkorā / ripu dala badhira bhaya_u suni sorā //<BR>
satyasaṃdha chā̃ḷe sara lacchā / kālasarpa janu cale sapacchā //<BR>
jahã tahã cale bipula nārācā / lage kaṭana bhaṭa bikaṭa pisācā //<BR>
kaṭahiṃ carana ura sira bhujadaṃḍā / bahutaka bīra hohiṃ sata khaṃḍā //<BR>
ghurmi ghurmi ghāyala mahi parahīṃ / uṭhi saṃbhāri subhaṭa puni larahīṃ //<BR>
lāgata bāna jalada jimi gājahīṃ / bahutaka dekhī kaṭhina sara bhājahiṃ //<BR>
ruṃḍa pracaṃḍa muṃḍa binu dhāvahiṃ / dharu dharu mārū māru dhuni gāvahiṃ //<BR>
<BR>
 do.  chana mahũ prabhu ke sāyakanhi kāṭe bikaṭa pisāca /<BR>
      puni raghubīra niṣaṃga mahũ prabise saba nārāca // 68 //<BR>
<BR>
kuṃbhakarana mana dīkha bicārī / hati dhana mājha nisācara dhārī //<BR>
bhā ati kruddha mahābala bīrā / kiyo mr̥ganāyaka nāda gãbhīrā //<BR>
kopi mahīdhara lei upārī / ḍāra_i jahã markaṭa bhaṭa bhārī //<BR>
āvata dekhi saila prabhū bhāre / saranhi kāṭi raja sama kari ḍāre //  /<BR>
puni dhanu tāni kopi raghunāyaka / chā̃ḷe ati karāla bahu sāyaka //<BR>
tanu mahũ prabisi nisari sara jāhīṃ / jimi dāmini ghana mājha samāhīṃ //<BR>
sonita stravata soha tana kāre / janu kajjala giri geru panāre //<BR>
bikala biloki bhālu kapi dhāe / bihãsā jabahiṃ nikaṭa kapi āe //<BR>
<BR>
 do.  mahānāda kari garjā koṭi koṭi gahi kīsa /<BR>
      mahi paṭaka_i gajarāja iva sapatha kara_i dasasīsa // 69 //<BR>
<BR>
bhāge bhālu balīmukha jūthā / br̥ku biloki jimi meṣa barūthā //<BR>
cale bhāgi kapi bhālu bhavānī / bikala pukārata ārata bānī //<BR>
yaha nisicara dukāla sama ahaī / kapikula desa parana aba cahaī //<BR>
kr̥pā bāridhara rāma kharārī / pāhi pāhi pranatārati hārī //<BR>
sakaruna bacana sunata bhagavānā / cale sudhāri sarāsana bānā //<BR>
rāma sena nija pāchaiṃ ghālī / cale sakopa mahā balasālī //<BR>
khaiṃci dhanuṣa sara sata saṃdhāne / chūṭe tīra sarīra samāne //<BR>
lāgata sara dhāvā risa bharā / kudhara ḍagamagata ḍolati dharā //<BR>
līnha eka tehiṃ saila upāṭī / raghukula tilaka bhujā soi kāṭī //<BR>
dhāvā bāma bāhu giri dhārī / prabhu sou bhujā kāṭi mahi pārī //<BR>
kāṭeṃ bhujā soha khala kaisā / pacchahīna maṃdara giri jaisā //<BR>
ugra bilokani prabhuhi bilokā / grasana cahata mānahũ trelokā //<BR>
<BR>
 do.  kari cikkāra ghora ati dhāvā badanu pasāri /<BR>
      gagana siddha sura trāsita hā hā heti pukāri // 70 //<BR>
<BR>
sabhaya deva karunānidhi jānyo / śravana prajaṃta sarāsanu tānyo //<BR>
bisikha nikara nisicara mukha bhareū / tadapi mahābala bhūmi na pareū //<BR>
saranhi bharā mukha sanmukha dhāvā / kāla trona sajīva janu āvā //<BR>
taba prabhu kopi tībra sara līnhā / dhara te bhinna tāsu sira kīnhā //<BR>
so sira pareu dasānana āgeṃ / bikala bhaya_u jimi phani mani tyāgeṃ //<BR>
dharani dhasa_i dhara dhāva pracaṃḍā / taba prabhu kāṭi kīnha dui khaṃḍā //<BR>
pare bhūmi jimi nabha teṃ bhūdhara / heṭha dābi kapi bhālu nisācara //<BR>
tāsu teja prabhu badana samānā / sura muni sabahiṃ acaṃbhava mānā //<BR>
sura duṃdubhīṃ bajāvahiṃ haraṣahiṃ / astuti karahiṃ sumana bahu baraṣahiṃ //<BR>
kari binatī sura sakala sidhāe / tehī samaya devariṣi āe //<BR>
gaganopari hari guna gana gāe / rucira bīrarasa prabhu mana bhāe //<BR>
begi hatahu khala kahi muni gae / rāma samara mahi sobhata bhae //<BR>
<BR>
 chaṃ.  saṃgrāma bhūmi birāja raghupati atula bala kosala dhanī /<BR>
      śrama biṃdu mukha rājīva locana aruna tana sonita kanī //<BR>
      bhuja jugala pherata sara sarāsana bhālu kapi cahu disi bane /<BR>
      kaha dāsa tulasī kahi na saka chabi seṣa jehi ānana ghane //<BR>
<BR>
 do.  nisicara adhama malākara tāhi dīnha nija dhāma /<BR>
      girijā te nara maṃdamati je na bhajahiṃ śrīrāma // 71 //<BR>
<BR>
dina keṃ aṃta phirīṃ dou anī / samara bhaī subhaṭanha śrama ghanī //<BR>
rāma kr̥pā̃ kapi dala bala bāḷhā / jimi tr̥na pāi lāga ati ḍāḷhā //<BR>
chījahiṃ nisicara dinu aru rātī / nija mukha kaheṃ sukr̥ta jehi bhā̃tī //<BR>
bahu bilāpa dasakaṃdhara karaī / baṃdhu sīsa puni puni ura dharaī //<BR>
rovahiṃ nāri hr̥daya hati pānī / tāsu teja bala bipula bakhānī //<BR>
meghanāda tehi avasara āya_u / kahi bahu kathā pitā samujhāya_u //<BR>
dekhehu kāli mori manusāī / abahiṃ bahuta kā karauṃ baḷāī //<BR>
iṣṭadeva saiṃ bala ratha pāya_ũ / so bala tāta na tohi dekhāya_ũ //<BR>
ehi bidhi jalpata bhaya_u bihānā / cahũ duāra lāge kapi nānā //<BR>
ita kapi bhālu kāla sama bīrā / uta rajanīcara ati ranadhīrā //<BR>
larahiṃ subhaṭa nija nija jaya hetū / barani na jāi samara khagaketū //<BR>
<BR>
 do.  meghanāda māyāmaya ratha caḷhi gaya_u akāsa //<BR>
      garjeu aṭṭahāsa kari bha_i kapi kaṭakahi trāsa // 72 //<BR>
<BR>
sakti sūla taravāri kr̥pānā / astra sastra kulisāyudha nānā //<BR>
ḍāraha parasu parigha pāṣānā / lāgeu br̥ṣṭi karai bahu bānā //<BR>
dasa disi rahe bāna nabha chāī / mānahũ maghā megha jhari lāī //<BR>
dharu dharu māru sunia dhuni kānā / jo māra_i tehi kou na jānā //<BR>
gahi giri taru akāsa kapi dhāvahiṃ / dekhahi tehi na dukhita phiri āvahiṃ //<BR>
avaghaṭa ghāṭa bāṭa giri kaṃdara / māyā bala kīnhesi sara paṃjara //<BR>
jāhiṃ kahā̃ byākula bhae baṃdara / surapati baṃdi pare janu maṃdara //<BR>
mārutasuta aṃgada nala nīlā / kīnhesi bikala sakala balasīlā //<BR>
puni lachimana sugrīva bibhīṣana / saranhi māri kīnhesi jarjara tana //<BR>
puni raghupati saiṃ jūjhe lāgā / sara chā̃ḷa_i hoi lāgahiṃ nāgā //<BR>
byāla pāsa basa bhae kharārī / svabasa anaṃta eka abikārī //<BR>
naṭa iva kapaṭa carita kara nānā / sadā svataṃtra eka bhagavānā //<BR>
rana sobhā lagi prabhuhiṃ bãdhāyo / nāgapāsa devanha bhaya pāyo //<BR>
<BR>
 do.  girijā jāsu nāma japi muni kāṭahiṃ bhava pāsa /<BR>
      so ki baṃdha tara āva_i byāpaka bisva nivāsa // 73 //<BR>
<BR>
carita rāma ke saguna bhavānī / tarki na jāhiṃ buddhi bala bānī //<BR>
asa bicāri je tagya birāgī / rāmahi bhajahiṃ tarka saba tyāgī //<BR>
byākula kaṭaku kīnha ghananādā / puni bhā pragaṭa kaha_i durbādā //<BR>
jāmavaṃta kaha khala rahu ṭhāḷhā / suni kari tāhi krodha ati bāḷhā //<BR>
būḷha jāni saṭha chā̃ḷeũ tohī / lāgesi adhama pacārai mohī //<BR>
asa kahi tarala trisūla calāyo / jāmavaṃta kara gahi soi dhāyo //<BR>
mārisi meghanāda kai chātī / parā bhūmi ghurmita suraghātī //<BR>
puni risāna gahi carana phirāyau / mahi pachāri nija bala dekharāyo //<BR>
bara prasāda so mara_i na mārā / taba gahi pada laṃkā para ḍārā //<BR>
ihā̃ devariṣi garuḷa paṭhāyo / rāma samīpa sapadi so āyo //<BR>
<BR>
 do.  khagapati saba dhari khāe māyā nāga barūtha /<BR>
      māyā bigata bhae saba haraṣe bānara jūtha / 74(ka) //<BR>
<BR>
      gahi giri pādapa upala nakha dhāe kīsa risāi /<BR>
      cale tamīcara bikalatara gaḷha para caḷhe parāi // 74(kha) //<BR>
meghanāda ke murachā jāgī / pitahi biloki lāja ati lāgī //<BR>
turata gaya_u giribara kaṃdarā / karauṃ ajaya makha asa mana dharā //<BR>
ihā̃ bibhīṣana maṃtra bicārā / sunahu nātha bala atula udārā //<BR>
meghanāda makha kara_i apāvana / khala māyāvī deva satāvana //<BR>
jauṃ prabhu siddha hoi so pāihi / nātha begi puni jīti na jāihi //<BR>
suni raghupati atisaya sukha mānā / bole aṃgadādi kapi nānā //<BR>
lachimana saṃga jāhu saba bhāī / karahu bidhaṃsa jagya kara jāī //<BR>
tumha lachimana mārehu rana ohī / dekhi sabhaya sura dukha ati mohī //<BR>
mārehu tehi bala buddhi upāī / jehiṃ chījai nisicara sunu bhāī //<BR>
jāmavaṃta sugrīva bibhīṣana / sena sameta rahehu tīniu jana //<BR>
jaba raghubīra dīnhi anusāsana / kaṭi niṣaṃga kasi sāji sarāsana //<BR>
prabhu pratāpa ura dhari ranadhīrā / bole ghana iva girā gãbhīrā //<BR>
jauṃ tehi āju badheṃ binu āvauṃ / tau raghupati sevaka na kahāvauṃ //<BR>
jauṃ sata saṃkara karahiṃ sahāī / tadapi hata_ũ raghubīra dohāī //<BR>
<BR>
 do.  raghupati carana nāi siru caleu turaṃta anaṃta /<BR>
      aṃgada nīla mayaṃda nala saṃga subhaṭa hanumaṃta // 75 //<BR>
<BR>
jāi kapinha so dekhā baisā / āhuti deta rudhira aru bhaiṃsā //<BR>
kīnha kapinha saba jagya bidhaṃsā / jaba na uṭha_i taba karahiṃ prasaṃsā //<BR>
tadapi na uṭha_i dharenhi kaca jāī / lātanhi hati hati cale parāī //<BR>
lai trisula dhāvā kapi bhāge / āe jahã rāmānuja āge //<BR>
āvā parama krodha kara mārā / garja ghora rava bārahiṃ bārā //<BR>
kopi marutasuta aṃgada dhāe / hati trisūla ura dharani girāe //<BR>
prabhu kahã chā̃ḷesi sūla pracaṃḍā / sara hati kr̥ta anaṃta juga khaṃḍā //<BR>
uṭhi bahori māruti jubarājā / hatahiṃ kopi tehi ghāu na bājā //<BR>
phire bīra ripu mara_i na mārā / taba dhāvā kari ghora cikārā //<BR>
āvata dekhi kruddha janu kālā / lachimana chāḷe bisikha karālā //<BR>
dekhesi āvata pabi sama bānā / turata bhaya_u khala aṃtaradhānā //<BR>
bibidha beṣa dhari kara_i larāī / kabahũka pragaṭa kabahũ duri jāī //<BR>
dekhi ajaya ripu ḍarape kīsā / parama kruddha taba bhaya_u ahīsā //<BR>
lachimana mana asa maṃtra dr̥ḷhāvā / ehi pāpihi maiṃ bahuta khelāvā //<BR>
sumiri kosalādhīsa pratāpā / sara saṃdhāna kīnha kari dāpā //<BR>
chāḷā bāna mājha ura lāgā / maratī bāra kapaṭu saba tyāgā //<BR>
<BR>
 do.  rāmānuja kahã rāmu kahã asa kahi chā̃ḷesi prāna /<BR>
      dhanya dhanya tava jananī kaha aṃgada hanumāna // 76 //<BR>
<BR>
binu prayāsa hanumāna uṭhāyo / laṃkā dvāra rākhi puni āyo //<BR>
tāsu marana suni sura gaṃdharbā / caḷhi bimāna āe nabha sarbā //<BR>
baraṣi sumana duṃdubhīṃ bajāvahiṃ / śrīraghunātha bimala jasu gāvahiṃ //<BR>
jaya anaṃta jaya jagadādhārā / tumha prabhu saba devanhi nistārā //<BR>
astuti kari sura siddha sidhāe / lachimana kr̥pāsindhu pahiṃ āe //<BR>
suta badha sunā dasānana jabahīṃ / muruchita bhaya_u pareu mahi tabahīṃ //<BR>
maṃdodarī rudana kara bhārī / ura tāḷana bahu bhā̃ti pukārī //<BR>
nagara loga saba byākula socā / sakala kahahiṃ dasakaṃdhara pocā //<BR>
<BR>
 do.  taba dasakaṃṭha bibidha bidhi samujhāīṃ saba nāri /<BR>
      nasvara rūpa jagata saba dekhahu hr̥dayã bicāri // 77 //<BR>
<BR>
tinhahi gyāna upadesā rāvana / āpuna maṃda kathā subha pāvana //<BR>
para upadesa kusala bahutere / je ācarahiṃ te nara na ghanere //<BR>
nisā sirāni bhaya_u bhinusārā / lage bhālu kapi cārihũ dvārā //<BR>
subhaṭa bolāi dasānana bolā / rana sanmukha jā kara mana ḍolā //<BR>
so abahīṃ baru jāu parāī / saṃjuga bimukha bhaẽ na bhalāī //<BR>
nija bhuja bala maiṃ bayaru baḷhāvā / deha_ũ utaru jo ripu caḷhi āvā //<BR>
asa kahi maruta bega ratha sājā / bāje sakala jujhāū bājā //<BR>
cale bīra saba atulita balī / janu kajjala kai ā̃dhī calī //<BR>
asaguna amita hohiṃ tehi kālā / gana_i na bhujabala garba bisālā //<BR>
<BR>
 chaṃ.  ati garba gana_i na saguna asaguna stravahiṃ āyudha hātha te /<BR>
      bhaṭa girata ratha te bāji gaja cikkarata bhājahiṃ sātha te //<BR>
      gomāya gīdha karāla khara rava svāna bolahiṃ ati ghane /<BR>
      janu kāladūta ulūka bolahiṃ bacana parama bhayāvane //<BR>
<BR>
 do.  tāhi ki saṃpati saguna subha sapanehũ mana biśrāma /<BR>
      bhūta droha rata mohabasa rāma bimukha rati kāma // 78 //<BR>
<BR>
caleu nisācara kaṭaku apārā / caturaṃginī anī bahu dhārā //<BR>
bibidha bhā̃ti bāhana ratha jānā / bipula barana patāka dhvaja nānā //<BR>
cale matta gaja jūtha ghanere / prābiṭa jalada maruta janu prere //<BR>
barana barada biradaita nikāyā / samara sūra jānahiṃ bahu māyā //<BR>
ati bicitra bāhinī birājī / bīra basaṃta sena janu sājī //<BR>
calata kaṭaka digasidhuṃra ḍagahīṃ / chubhita payodhi kudhara ḍagamagahīṃ //<BR>
uṭhī renu rabi gaya_u chapāī / maruta thakita basudhā akulāī //<BR>
panava nisāna ghora rava bājahiṃ / pralaya samaya ke ghana janu gājahiṃ //<BR>
bheri naphīri bāja sahanāī / mārū rāga subhaṭa sukhadāī //<BR>
kehari nāda bīra saba karahīṃ / nija nija bala pauruṣa uccarahīṃ //<BR>
kaha_i dasānana sunahu subhaṭṭā / mardahu bhālu kapinha ke ṭhaṭṭā //<BR>
hauṃ māriha_ũ bhūpa dvau bhāī / asa kahi sanmukha phauja reṃgāī //<BR>
yaha sudhi sakala kapinha jaba pāī / dhāe kari raghubīra dohāī //<BR>
<BR>
 chaṃ.  dhāe bisāla karāla markaṭa bhālu kāla samāna te /<BR>
      mānahũ sapaccha uḷāhiṃ bhūdhara br̥ṃda nānā bāna te //<BR>
      nakha dasana saila mahādrumāyudha sabala saṃka na mānahīṃ /<BR>
      jaya rāma rāvana matta gaja mr̥garāja sujasu bakhānahīṃ //<BR>
<BR>
 do.  duhu disi jaya jayakāra kari nija nija jorī jāni /<BR>
      bhire bīra ita rāmahi uta rāvanahi bakhāni // 79 //<BR>
<BR>
rāvanu rathī biratha raghubīrā / dekhi bibhīṣana bhaya_u adhīrā //<BR>
adhika prīti mana bhā saṃdehā / baṃdi carana kaha sahita sanehā //<BR>
nātha na ratha nahiṃ tana pada trānā / kehi bidhi jitaba bīra balavānā //<BR>
sunahu sakhā kaha kr̥pānidhānā / jehiṃ jaya hoi so syaṃdana ānā //<BR>
sauraja dhīraja tehi ratha cākā / satya sīla dr̥ḷha dhvajā patākā //<BR>
bala bibeka dama parahita ghore / chamā kr̥pā samatā raju jore //<BR>
īsa bhajanu sārathī sujānā / birati carma saṃtoṣa kr̥pānā //<BR>
dāna parasu budhi sakti pracaṃḷā / bara bigyāna kaṭhina kodaṃḍā //<BR>
amala acala mana trona samānā / sama jama niyama silīmukha nānā //<BR>
kavaca abheda bipra gura pūjā / ehi sama bijaya upāya na dūjā //<BR>
sakhā dharmamaya asa ratha jākeṃ / jītana kahã na katahũ ripu tākeṃ //<BR>
<BR>
 do.  mahā ajaya saṃsāra ripu jīti saka_i so bīra /<BR>
      jākeṃ asa ratha hoi dr̥ḷha sunahu sakhā matidhīra // 80(ka) //<BR>
<BR>
      suni prabhu bacana bibhīṣana haraṣi gahe pada kaṃja /<BR>
      ehi misa mohi upadesehu rāma kr̥pā sukha puṃja // 80(kha) //<BR>
<BR>
      uta pacāra dasakaṃdhara ita aṃgada hanumāna /<BR>
      larata nisācara bhālu kapi kari nija nija prabhu āna // 80(ga) //<BR>
<BR>
sura brahmādi siddha muni nānā / dekhata rana nabha caḷhe bimānā //<BR>
hamahū umā rahe tehi saṃgā / dekhata rāma carita rana raṃgā //<BR>
subhaṭa samara rasa duhu disi māte / kapi jayasīla rāma bala tāte //<BR>
eka eka sana bhirahiṃ pacārahiṃ / ekanha eka mardi mahi pārahiṃ //<BR>
mārahiṃ kāṭahiṃ dharahiṃ pachārahiṃ / sīsa tori sīsanha sana mārahiṃ //<BR>
udara bidārahiṃ bhujā upārahiṃ / gahi pada avani paṭaki bhaṭa ḍārahiṃ //<BR>
nisicara bhaṭa mahi gāḷahi bhālū / ūpara ḍhāri dehiṃ bahu bālū //<BR>
bīra balimukha juddha biruddhe / dekhiata bipula kāla janu kruddhe //<BR>
<BR>
 chaṃ.  kruddhe kr̥tāṃta samāna kapi tana stravata sonita rājahīṃ /<BR>
      mardahiṃ nisācara kaṭaka bhaṭa balavaṃta ghana jimi gājahīṃ //<BR>
      mārahiṃ capeṭanhi ḍāṭi dātanha kāṭi lātanha mījahīṃ /<BR>
      cikkarahiṃ markaṭa bhālu chala bala karahiṃ jehiṃ khala chījahīṃ //<BR>
      dhari gāla phārahiṃ ura bidārahiṃ gala ãtāvari melahīṃ /<BR>
      prahalādapati janu bibidha tanu dhari samara aṃgana khelahīṃ //<BR>
      dharu māru kāṭu pachāru ghora girā gagana mahi bhari rahī /<BR>
      jaya rāma jo tr̥na te kulisa kara kulisa te kara tr̥na sahī //<BR>
<BR>
 do.  nija dala bicalata dekhesi bīsa bhujā̃ dasa cāpa /<BR>
      ratha caḷhi caleu dasānana phirahu phirahu kari dāpa // 81 //<BR>
<BR>
dhāya_u parama kruddha dasakaṃdhara / sanmukha cale hūha dai baṃdara //<BR>
gahi kara pādapa upala pahārā / ḍārenhi tā para ekahiṃ bārā //<BR>
lāgahiṃ saila bajra tana tāsū / khaṃḍa khaṃḍa hoi phūṭahiṃ āsū //<BR>
calā na acala rahā ratha ropī / rana durmada rāvana ati kopī //<BR>
ita uta jhapaṭi dapaṭi kapi jodhā / mardai lāga bhaya_u ati krodhā //<BR>
cale parāi bhālu kapi nānā / trāhi trāhi aṃgada hanumānā //<BR>
pāhi pāhi raghubīra gosāī / yaha khala khāi kāla kī nāī //<BR>
tehi dekhe kapi sakala parāne / dasahũ cāpa sāyaka saṃdhāne //<BR>
<BR>
 chaṃ.  saṃdhāni dhanu sara nikara chāḷesi uraga jimi uḷi lāgahīṃ /<BR>
      rahe pūri sara dharanī gagana disi bidasi kahã kapi bhāgahīṃ //<BR>
      bhayo ati kolāhala bikala kapi dala bhālu bolahiṃ āture /<BR>
      raghubīra karunā siṃdhu ārata baṃdhu jana racchaka hare //<BR>
<BR>
 do.  nija dala bikala dekhi kaṭi kasi niṣaṃga dhanu hātha /<BR>
      lachimana cale kruddha hoi nāi rāma pada mātha // 82 //<BR>
<BR>
re khala kā mārasi kapi bhālū / mohi biloku tora maiṃ kālū //<BR>
khojata raheũ tohi sutaghātī / āju nipāti juḷāva_ũ chātī //<BR>
asa kahi chāḷesi bāna pracaṃḍā / lachimana kie sakala sata khaṃḍā //<BR>
koṭinha āyudha rāvana ḍāre / tila pravāna kari kāṭi nivāre //<BR>
puni nija bānanha kīnha prahārā / syaṃdanu bhaṃji sārathī mārā //<BR>
sata sata sara māre dasa bhālā / giri sr̥ṃganha janu prabisahiṃ byālā //<BR>
puni sata sara mārā ura māhīṃ / pareu dharani tala sudhi kachu nāhīṃ //<BR>
uṭhā prabala puni muruchā jāgī / chāḷisi brahma dīnhi jo sā̃gī //<BR>
<BR>
 chaṃ.  so brahma datta pracaṃḍa sakti anaṃta ura lāgī sahī /<BR>
      paryo bīra bikala uṭhāva dasamukha atula bala mahimā rahī //<BR>
      brahmāṃḍa bhavana birāja jākeṃ eka sira jimi raja kanī /<BR>
      tehi caha uṭhāvana mūḷha rāvana jāna nahiṃ tribhuana dhanī //<BR>
<BR>
 do.  dekhi pavanasuta dhāya_u bolata bacana kaṭhora /<BR>
 āvata kapihi hanyo tehiṃ muṣṭi prahāra praghora // 83 //<BR>
<BR>
jānu ṭeki kapi bhūmi na girā / uṭhā sãbhāri bahuta risa bharā //<BR>
muṭhikā eka tāhi kapi mārā / pareu saila janu bajra prahārā //<BR>
muruchā gai bahori so jāgā / kapi bala bipula sarāhana lāgā //<BR>
dhiga dhiga mama pauruṣa dhiga mohī / jauṃ taiṃ jiata rahesi suradrohī //<BR>
asa kahi lachimana kahũ kapi lyāyo / dekhi dasānana bisamaya pāyo //<BR>
kaha raghubīra samujhu jiyã bhrātā / tumha kr̥tāṃta bhacchaka sura trātā //<BR>
sunata bacana uṭhi baiṭha kr̥pālā / gaī gagana so sakati karālā //<BR>
puni kodaṃḍa bāna gahi dhāe / ripu sanmukha ati ātura āe //<BR>
<BR>
 chaṃ.  ātura bahori bibhaṃji syaṃdana sūta hati byākula kiyo /<BR>
      gir yo dharani dasakaṃdhara bikalatara bāna sata bedhyo hiyo //<BR>
      sārathī dūsara ghāli ratha tehi turata laṃkā lai gayo /<BR>
      raghubīra baṃdhu pratāpa puṃja bahori prabhu carananhi nayo //<BR>
<BR>
 do.  uhā̃ dasānana jāgi kari karai lāga kachu jagya /<BR>
      rāma birodha bijaya caha saṭha haṭha basa ati agya // 84 //<BR>
<BR>
ihā̃ bibhīṣana saba sudhi pāī / sapadi jāi raghupatihi sunāī //<BR>
nātha kara_i rāvana eka jāgā / siddha bhaẽ nahiṃ marihi abhāgā //<BR>
paṭhavahu nātha begi bhaṭa baṃdara / karahiṃ bidhaṃsa āva dasakaṃdhara //<BR>
prāta hota prabhu subhaṭa paṭhāe / hanumadādi aṃgada saba dhāe //<BR>
kautuka kūdi caḷhe kapi laṃkā / paiṭhe rāvana bhavana asaṃkā //<BR>
jagya karata jabahīṃ so dekhā / sakala kapinha bhā krodha biseṣā //<BR>
rana te nilaja bhāji gr̥ha āvā / ihā̃ āi baka dhyāna lagāvā //<BR>
asa kahi aṃgada mārā lātā / citava na saṭha svāratha mana rātā //<BR>
<BR>
 chaṃ.  nahiṃ citava jaba kari kopa kapi gahi dasana lātanha mārahīṃ /<BR>
      dhari kesa nāri nikāri bāhera te 'tidīna pukārahīṃ //<BR>
      taba uṭheu kruddha kr̥tāṃta sama gahi carana bānara ḍāraī /<BR>
      ehi bīca kapinha bidhaṃsa kr̥ta makha dekhi mana mahũ hāraī //<BR>
<BR>
 do.  jagya bidhaṃsi kusala kapi āe raghupati pāsa /<BR>
      caleu nisācara krurddha hoi tyāgi jivana kai āsa // 85 //<BR>
<BR>
calata hohiṃ ati asubha bhayaṃkara / baiṭhahiṃ gīdha uḷāi siranha para //<BR>
bhaya_u kālabasa kāhu na mānā / kahesi bajāvahu juddha nisānā //<BR>
calī tamīcara anī apārā / bahu gaja ratha padāti asavārā //<BR>
prabhu sanmukha dhāe khala kaiṃseṃ / salabha samūha anala kahã jaiṃseṃ //<BR>
ihā̃ devatanha astuti kīnhī / dāruna bipati hamahi ehiṃ dīnhī //<BR>
aba jani rāma khelāvahu ehī / atisaya dukhita hoti baidehī //<BR>
deva bacana suni prabhu musakānā / uṭhi raghubīra sudhāre bānā /<BR>
jaṭā jūṭa dr̥ḷha bā̃dhai māthe / sohahiṃ sumana bīca bica gāthe //<BR>
aruna nayana bārida tanu syāmā / akhila loka locanābhirāmā //<BR>
kaṭitaṭa parikara kasyo niṣaṃgā / kara kodaṃḍa kaṭhina sāraṃgā //<BR>
<BR>
 chaṃ.  sāraṃga kara suṃdara niṣaṃga silīmukhākara kaṭi kasyo /<BR>
      bhujadaṃḍa pīna manoharāyata ura dharāsura pada lasyo //<BR>
      kaha dāsa tulasī jabahiṃ prabhu sara cāpa kara pherana lage /<BR>
      brahmāṃḍa diggaja kamaṭha ahi mahi siṃdhu bhūdhara ḍagamage //<BR>
<BR>
 do.  sobhā dekhi haraṣi sura baraṣahiṃ sumana apāra /<BR>
      jaya jaya jaya karunānidhi chabi bala guna āgāra // 86 //<BR>
<BR>
ehīṃ bīca nisācara anī / kasamasāta āī ati ghanī /<BR>
dekhi cale sanmukha kapi bhaṭṭā / pralayakāla ke janu ghana ghaṭṭā //<BR>
bahu kr̥pāna taravāri camaṃkahiṃ / janu dahã disi dāminīṃ damaṃkahiṃ //<BR>
gaja ratha turaga cikāra kaṭhorā / garjahiṃ manahũ balāhaka ghorā //<BR>
kapi laṃgūra bipula nabha chāe / manahũ iṃdradhanu ue suhāe //<BR>
uṭha_i dhūri mānahũ jaladhārā / bāna buṃda bhai br̥ṣṭi apārā //<BR>
duhũ disi parbata karahiṃ prahārā / bajrapāta janu bārahiṃ bārā //<BR>
raghupati kopi bāna jhari lāī / ghāyala bhai nisicara samudāī //<BR>
lāgata bāna bīra cikkarahīṃ / ghurmi ghurmi jahã tahã mahi parahīṃ //<BR>
stravahiṃ saila janu nirjhara bhārī / sonita sari kādara bhayakārī //<BR>
<BR>
 chaṃ.  kādara bhayaṃkara rudhira saritā calī parama apāvanī /<BR>
      dou kūla dala ratha reta cakra abarta bahati bhayāvanī //<BR>
      jala jaṃtugaja padacara turaga khara bibidha bāhana ko gane /<BR>
      sara sakti tomara sarpa cāpa taraṃga carma kamaṭha ghane //<BR>
<BR>
 do.  bīra parahiṃ janu tīra taru majjā bahu baha phena /<BR>
      kādara dekhi ḍarahiṃ tahã subhaṭanha ke mana cena // 87 //<BR>
<BR>
majjahi bhūta pisāca betālā / pramatha mahā jhoṭiṃga karālā //<BR>
kāka kaṃka lai bhujā uḷāhīṃ / eka te chīni eka lai khāhīṃ //<BR>
eka kahahiṃ aisiu sauṃghāī / saṭhahu tumhāra daridra na jāī //<BR>
kahãrata bhaṭa ghāyala taṭa gire / jahã tahã manahũ ardhajala pare //<BR>
khaiṃcahiṃ gīdha ā̃ta taṭa bhae / janu baṃsī khelata cita dae //<BR>
bahu bhaṭa bahahiṃ caḷhe khaga jāhīṃ / janu nāvari khelahiṃ sari māhīṃ //<BR>
jogini bhari bhari khappara saṃcahiṃ / bhūta pisāca badhū nabha naṃcahiṃ //<BR>
bhaṭa kapāla karatāla bajāvahiṃ / cāmuṃḍā nānā bidhi gāvahiṃ //<BR>
jaṃbuka nikara kaṭakkaṭa kaṭṭahiṃ / khāhiṃ huāhiṃ aghāhiṃ dapaṭṭahiṃ //<BR>
koṭinha ruṃḍa muṃḍa binu ḍollahiṃ / sīsa pare mahi jaya jaya bollahiṃ //<BR>
<BR>
 chaṃ.  bollahiṃ jo jaya jaya muṃḍa ruṃḍa pracaṃḍa sira binu dhāvahīṃ /<BR>
      khapparinha khagga alujjhi jujjhahiṃ subhaṭa bhaṭanha ḍhahāvahīṃ //<BR>
      bānara nisācara nikara mardahiṃ rāma bala darpita bhae /<BR>
      saṃgrāma aṃgana subhaṭa sovahiṃ rāma sara nikaranhi hae //<BR>
<BR>
 do.  rāvana hr̥dayã bicārā bhā nisicara saṃghāra /<BR>
      maiṃ akela kapi bhālu bahu māyā karauṃ apāra // 88 //<BR>
<BR>
devanha prabhuhi payādeṃ dekhā / upajā ura ati chobha biseṣā //<BR>
surapati nija ratha turata paṭhāvā / haraṣa sahita mātali lai āvā //<BR>
teja puṃja ratha dibya anūpā / haraṣi caḷhe kosalapura bhūpā //<BR>
caṃcala turaga manohara cārī / ajara amara mana sama gatikārī //<BR>
rathārūḷha raghunāthahi dekhī / dhāe kapi balu pāi biseṣī //<BR>
sahī na jāi kapinha kai mārī / taba rāvana māyā bistārī //<BR>
so māyā raghubīrahi bā̃cī / lachimana kapinha so mānī sā̃cī //<BR>
dekhī kapinha nisācara anī / anuja sahita bahu kosaladhanī //<BR>
<BR>
 chaṃ.  bahu rāma lachimana dekhi markaṭa bhālu mana ati apaḍare /<BR>
      janu citra likhita sameta lachimana jahã so tahã citavahiṃ khare //<BR>
      nija sena cakita biloki hãsi sara cāpa saji kosala dhanī /<BR>
      māyā harī hari nimiṣa mahũ haraṣī sakala markaṭa anī //<BR>
<BR>
 do.  bahuri rāma saba tana cita_i bole bacana gãbhīra /<BR>
      dvaṃdajuddha dekhahu sakala śramita bhae ati bīra // 89 //<BR>
<BR>
asa kahi ratha raghunātha calāvā / bipra carana paṃkaja siru nāvā //<BR>
taba laṃkesa krodha ura chāvā / garjata tarjata sanmukha dhāvā //<BR>
jītehu je bhaṭa saṃjuga māhīṃ / sunu tāpasa maiṃ tinha sama nāhīṃ //<BR>
rāvana nāma jagata jasa jānā / lokapa jākeṃ baṃdīkhānā //<BR>
khara dūṣana birādha tumha mārā / badhehu byādha iva bāli bicārā //<BR>
nisicara nikara subhaṭa saṃghārehu / kuṃbhakarana ghananādahi mārehu //<BR>
āju bayaru sabu leũ nibāhī / jauṃ rana bhūpa bhāji nahiṃ jāhīṃ //<BR>
āju kara_ũ khalu kāla havāle / parehu kaṭhina rāvana ke pāle //<BR>
suni durbacana kālabasa jānā / bihãsi bacana kaha kr̥pānidhānā //<BR>
satya satya saba tava prabhutāī / jalpasi jani dekhāu manusāī //<BR>
<BR>
 chaṃ.  jani jalpanā kari sujasu nāsahi nīti sunahi karahi chamā /<BR>
      saṃsāra mahã pūruṣa tribidha pāṭala rasāla panasa samā //<BR>
      eka sumanaprada eka sumana phala eka phala_i kevala lāgahīṃ /<BR>
      eka kahahiṃ kahahiṃ karahiṃ apara eka karahiṃ kahata na bāgahīṃ //<BR>
<BR>
 do.  rāma bacana suni bihãsā mohi sikhāvata gyāna /<BR>
      bayaru karata nahiṃ taba ḍare aba lāge priya prāna // 90 //<BR>
<BR>
kahi durbacana kruddha dasakaṃdhara / kulisa samāna lāga chā̃ḷai sara //<BR>
nānākāra silīmukha dhāe / disi aru bidisa gagana mahi chāe //<BR>
pāvaka sara chā̃ḷeu raghubīrā / chana mahũ jare nisācara tīrā //<BR>
chāḷisi tībra sakti khisiāī / bāna saṃga prabhu pheri calāī //<BR>
koṭika cakra trisūla pabārai / binu prayāsa prabhu kāṭi nivārai //<BR>
niphala hohiṃ rāvana sara kaiseṃ / khala ke sakala manoratha jaiseṃ //<BR>
taba sata bāna sārathī māresi / pareu bhūmi jaya rāma pukāresi //<BR>
rāma kr̥pā kari sūta uṭhāvā / taba prabhu parama krodha kahũ pāvā //<BR>
<BR>
 chaṃ.  bhae kruddha juddha biruddha raghupati trona sāyaka kasamase /<BR>
      kodaṃḍa dhuni ati caṃḍa suni manujāda saba māruta grase //<BR>
      mãdodarī ura kaṃpa kaṃpati kamaṭha bhū bhūdhara trase /<BR>
      cikkarahiṃ diggaja dasana gahi mahi dekhi kautuka sura hãse //<BR>
<BR>
 do.  tāneu cāpa śravana lagi chā̃ḷe bisikha karāla /<BR>
      rāma māragana gana cale lahalahāta janu byāla // 91 //<BR>
<BR>
cale bāna sapaccha janu uragā / prathamahiṃ hateu sārathī turagā //<BR>
ratha bibhaṃji hati ketu patākā / garjā ati aṃtara bala thākā //<BR>
turata āna ratha caḷhi khisiānā / astra sastra chā̃ḷesi bidhi nānā //<BR>
biphala hohiṃ saba udyama tāke / jimi paradroha nirata manasā ke //<BR>
taba rāvana dasa sūla calāvā / bāji cāri mahi māri girāvā //<BR>
turaga uṭhāi kopi raghunāyaka / khaiṃci sarāsana chā̃ḷe sāyaka //<BR>
rāvana sira saroja banacārī / cali raghubīra silīmukha dhārī //<BR>
dasa dasa bāna bhāla dasa māre / nisari gae cale rudhira panāre //<BR>
stravata rudhira dhāya_u balavānā / prabhu puni kr̥ta dhanu sara saṃdhānā //<BR>
tīsa tīra raghubīra pabāre / bhujanhi sameta sīsa mahi pāre //<BR>
kāṭatahīṃ puni bhae nabīne / rāma bahori bhujā sira chīne //<BR>
prabhu bahu bāra bāhu sira hae / kaṭata jhaṭiti puni nūtana bhae //<BR>
puni puni prabhu kāṭata bhuja sīsā / ati kautukī kosalādhīsā //<BR>
rahe chāi nabha sira aru bāhū / mānahũ amita ketu aru rāhū //<BR>
<BR>
 chaṃ.  janu rāhu ketu aneka nabha patha stravata sonita dhāvahīṃ /<BR>
      raghubīra tīra pracaṃḍa lāgahiṃ bhūmi girana na pāvahīṃ //<BR>
      eka eka sara sira nikara chede nabha uḷata imi sohahīṃ /<BR>
      janu kopi dinakara kara nikara jahã tahã bidhuṃtuda pohahīṃ //<BR>
<BR>
 do.  jimi jimi prabhu hara tāsu sira timi timi hohiṃ apāra /<BR>
      sevata biṣaya bibardha jimi nita nita nūtana māra // 92 //<BR>
<BR>
dasamukha dekhi siranha kai bāḷhī / bisarā marana bhaī risa gāḷhī //<BR>
garjeu mūḷha mahā abhimānī / dhāya_u dasahu sarāsana tānī //<BR>
samara bhūmi dasakaṃdhara kopyo / baraṣi bāna raghupati ratha topyo //<BR>
daṃḍa eka ratha dekhi na pareū / janu nihāra mahũ dinakara dureū //<BR>
hāhākāra suranha jaba kīnhā / taba prabhu kopi kāramuka līnhā //<BR>
sara nivāri ripu ke sira kāṭe / te disi bidisa gagana mahi pāṭe //<BR>
kāṭe sira nabha māraga dhāvahiṃ / jaya jaya dhuni kari bhaya upajāvahiṃ //<BR>
kahã lachimana sugrīva kapīsā / kahã raghubīra kosalādhīsā //<BR>
<BR>
 chaṃ.  kahã rāmu kahi sira nikara dhāe dekhi markaṭa bhaji cale /<BR>
      saṃdhāni dhanu raghubaṃsamani hãsi saranhi sira bedhe bhale //<BR>
      sira mālikā kara kālikā gahi br̥ṃda br̥ṃdanhi bahu milīṃ /<BR>
      kari rudhira sari majjanu manahũ saṃgrāma baṭa pūjana calīṃ //<BR>
<BR>
 do.  puni dasakaṃṭha kruddha hoi chā̃ḷī sakti pracaṃḍa /<BR>
      calī bibhīṣana sanmukha manahũ kāla kara daṃḍa // 93 //<BR>
<BR>
āvata dekhi sakti ati ghorā / pranatārati bhaṃjana pana morā //<BR>
turata bibhīṣana pācheṃ melā / sanmukha rāma saheu soi selā //<BR>
lāgi sakti muruchā kachu bhaī / prabhu kr̥ta khela suranha bikalaī //<BR>
dekhi bibhīṣana prabhu śrama pāyo / gahi kara gadā kruddha hoi dhāyo //<BR>
re kubhāgya saṭha maṃda kubuddhe / taiṃ sura nara muni nāga biruddhe //<BR>
sādara siva kahũ sīsa caḷhāe / eka eka ke koṭinha pāe //<BR>
tehi kārana khala aba lagi bā̃cyo / aba tava kālu sīsa para nācyo //<BR>
rāma bimukha saṭha cahasi saṃpadā / asa kahi hanesi mājha ura gadā //<BR>
<BR>
 chaṃ.  ura mājha gadā prahāra ghora kaṭhora lāgata mahi par yo /<BR>
      dasa badana sonita stravata puni saṃbhāri dhāyo risa bhar yo //<BR>
      dvau bhire atibala mallajuddha biruddha eku ekahi hanai /<BR>
      raghubīra bala darpita bibhīṣanu ghāli nahiṃ tā kahũ ganai //<BR>
<BR>
 do.  umā bibhīṣanu rāvanahi sanmukha citava ki kāu /<BR>
      so aba bhirata kāla jyoṃ śrīraghubīra prabhāu // 94 //<BR>
dekhā śramita bibhīṣanu bhārī / dhāya_u hanūmāna giri dhārī //<BR>
ratha turaṃga sārathī nipātā / hr̥daya mājha tehi māresi lātā //<BR>
ṭhāḷha rahā ati kaṃpita gātā / gaya_u bibhīṣanu jahã janatrātā //<BR>
puni rāvana kapi hateu pacārī / caleu gagana kapi pū̃cha pasārī //<BR>
gahisi pū̃cha kapi sahita uḷānā / puni phiri bhireu prabala hanumānā //<BR>
larata akāsa jugala sama jodhā / ekahi eku hanata kari krodhā //<BR>
sohahiṃ nabha chala bala bahu karahīṃ / kajjala giri sumeru janu larahīṃ //<BR>
budhi bala nisicara para_i na pār yo / taba māruta suta prabhu saṃbhār yo //<BR>
<BR>
 chaṃ.  saṃbhāri śrīraghubīra dhīra pacāri kapi rāvanu hanyo /<BR>
      mahi parata puni uṭhi larata devanha jugala kahũ jaya jaya bhanyo //<BR>
      hanumaṃta saṃkaṭa dekhi markaṭa bhālu krodhātura cale /<BR>
      rana matta rāvana sakala subhaṭa pracaṃḍa bhuja bala dalamale //<BR>
<BR>
 do.  taba raghubīra pacāre dhāe kīsa pracaṃḍa /<BR>
      kapi bala prabala dekhi tehiṃ kīnha pragaṭa pāṣaṃḍa // 95 //<BR>
<BR>
aṃtaradhāna bhaya_u chana ekā / puni pragaṭe khala rūpa anekā //<BR>
raghupati kaṭaka bhālu kapi jete / jahã tahã pragaṭa dasānana tete //<BR>
dekhe kapinha amita dasasīsā / jahã tahã bhaje bhālu aru kīsā //<BR>
bhāge bānara dharahiṃ na dhīrā / trāhi trāhi lachimana raghubīrā //<BR>
dahã disi dhāvahiṃ koṭinha rāvana / garjahiṃ ghora kaṭhora bhayāvana //<BR>
ḍare sakala sura cale parāī / jaya kai āsa tajahu aba bhāī //<BR>
saba sura jite eka dasakaṃdhara / aba bahu bhae takahu giri kaṃdara //<BR>
rahe biraṃci saṃbhu muni gyānī / jinha jinha prabhu mahimā kachu jānī //<BR>
<BR>
 chaṃ.  jānā pratāpa te rahe nirbhaya kapinha ripu māne phure /<BR>
      cale bicali markaṭa bhālu sakala kr̥pāla pāhi bhayāture //<BR>
      hanumaṃta aṃgada nīla nala atibala larata rana bā̃kure /<BR>
      mardahiṃ dasānana koṭi koṭinha kapaṭa bhū bhaṭa aṃkure //<BR>
<BR>
 do.  sura bānara dekhe bikala hãsyo kosalādhīsa /<BR>
      saji sāraṃga eka sara hate sakala dasasīsa // 96 //<BR>
<BR>
prabhu chana mahũ māyā saba kāṭī / jimi rabi uẽ jāhiṃ tama phāṭī //<BR>
rāvanu eku dekhi sura haraṣe / phire sumana bahu prabhu para baraṣe //<BR>
bhuja uṭhāi raghupati kapi phere / phire eka ekanha taba ṭere //<BR>
prabhu balu pāi bhālu kapi dhāe / tarala tamaki saṃjuga mahi āe //<BR>
astuti karata devatanhi dekheṃ / bhaya_ũ eka maiṃ inha ke lekheṃ //<BR>
saṭhahu sadā tumha mora marāyala / asa kahi kopi gagana para dhāyala //<BR>
hāhākāra karata sura bhāge / khalahu jāhu kahã moreṃ āge //<BR>
dekhi bikala sura aṃgada dhāyo / kūdi carana gahi bhūmi girāyo //<BR>
<BR>
 chaṃ.  gahi bhūmi pār yo lāta mār yo bālisuta prabhu pahiṃ gayo /<BR>
      saṃbhāri uṭhi dasakaṃṭha ghora kaṭhora rava garjata bhayo //<BR>
      kari dāpa cāpa caḷhāi dasa saṃdhāni sara bahu baraṣaī /<BR>
      kie sakala bhaṭa ghāyala bhayākula dekhi nija bala haraṣaī //<BR>
<BR>
 do.  taba raghupati rāvana ke sīsa bhujā sara cāpa /<BR>
      kāṭe bahuta baḷhe puni jimi tīratha kara pāpa / 97 //<BR>
<BR>
sira bhuja bāḷhi dekhi ripu kerī / bhālu kapinha risa bhaī ghanerī //<BR>
marata na mūḷha kaṭeu bhuja sīsā / dhāe kopi bhālu bhaṭa kīsā //<BR>
bālitanaya māruti nala nīlā / bānararāja dubida balasīlā //<BR>
biṭapa mahīdhara karahiṃ prahārā / soi giri taru gahi kapinha so mārā //<BR>
eka nakhanhi ripu bapuṣa bidārī / bhāgi calahiṃ eka lātanha mārī //<BR>
taba nala nīla siranhi caḷhi gayaū / nakhanhi lilāra bidārata bhayaū //<BR>
rudhira dekhi biṣāda ura bhārī / tinhahi dharana kahũ bhujā pasārī //<BR>
gahe na jāhiṃ karanhi para phirahīṃ / janu juga madhupa kamala bana carahīṃ //<BR>
kopi kūdi dvau dharesi bahorī / mahi paṭakata bhaje bhujā marorī //<BR>
puni sakopa dasa dhanu kara līnhe / saranhi māri ghāyala kapi kīnhe //<BR>
hanumadādi muruchita kari baṃdara / pāi pradoṣa haraṣa dasakaṃdhara //<BR>
muruchita dekhi sakala kapi bīrā / jāmavaṃta dhāya_u ranadhīrā //<BR>
saṃga bhālu bhūdhara taru dhārī / mārana lage pacāri pacārī //<BR>
bhaya_u kruddha rāvana balavānā / gahi pada mahi paṭaka_i bhaṭa nānā //<BR>
dekhi bhālupati nija dala ghātā / kopi mājha ura māresi lātā //<BR>
<BR>
 chaṃ.  ura lāta ghāta pracaṃḍa lāgata bikala ratha te mahi parā /<BR>
      gahi bhālu bīsahũ kara manahũ kamalanhi base nisi madhukarā //<BR>
      muruchita biloki bahori pada hati bhālupati prabhu pahiṃ gayau /<BR>
      nisi jāni syaṃdana ghāli tehi taba sūta jatanu karata bhayo //<BR>
<BR>
  do.  muruchā bigata bhālu kapi saba āe prabhu pāsa /<BR>
      nisicara sakala rāvanahi gheri rahe ati trāsa // 98 //<BR>
<BR>
         māsapārāyaṇa, chabbīsavā̃ viśrāma<BR>
tehī nisi sītā pahiṃ jāī / trijaṭā kahi saba kathā sunāī //<BR>
sira bhuja bāḷhi sunata ripu kerī / sītā ura bha_i trāsa ghanerī //<BR>
mukha malīna upajī mana ciṃtā / trijaṭā sana bolī taba sītā //<BR>
hoihi kahā kahasi kina mātā / kehi bidhi marihi bisva dukhadātā //<BR>
raghupati sara sira kaṭehũ na maraī / bidhi biparīta carita saba karaī //<BR>
mora abhāgya jiāvata ohī / jehiṃ hau hari pada kamala bichohī //<BR>
jehiṃ kr̥ta kapaṭa kanaka mr̥ga jhūṭhā / ajahũ so daiva mohi para rūṭhā //<BR>
jehiṃ bidhi mohi dukha dusaha sahāe / lachimana kahũ kaṭu bacana kahāe //<BR>
raghupati biraha sabiṣa sara bhārī / taki taki māra bāra bahu mārī //<BR>
aisehũ dukha jo rākha mama prānā / soi bidhi tāhi jiāva na ānā //<BR>
bahu bidhi kara bilāpa jānakī / kari kari surati kr̥pānidhāna kī //<BR>
kaha trijaṭā sunu rājakumārī / ura sara lāgata mara_i surārī //<BR>
prabhu tāte ura hata_i na tehī / ehi ke hr̥dayã basati baidehī //<BR>
<BR>
 chaṃ.  ehi ke hr̥dayã basa jānakī jānakī ura mama bāsa hai /<BR>
      mama udara bhuana aneka lāgata bāna saba kara nāsa hai //<BR>
      suni bacana haraṣa biṣāda mana ati dekhi puni trijaṭā̃ kahā /<BR>
      aba marihi ripu ehi bidhi sunahi suṃdari tajahi saṃsaya mahā //<BR>
<BR>
 do.  kāṭata sira hoihi bikala chuṭi jāihi tava dhyāna /<BR>
      taba rāvanahi hr̥daya mahũ marihahiṃ rāmu sujāna // 99 //<BR>
<BR>
asa kahi bahuta bhā̃ti samujhāī / puni trijaṭā nija bhavana sidhāī //<BR>
rāma subhāu sumiri baidehī / upajī biraha bithā ati tehī //<BR>
nisihi sasihi niṃdati bahu bhā̃tī / juga sama bhaī sirāti na rātī //<BR>
karati bilāpa manahiṃ mana bhārī / rāma birahã jānakī dukhārī //<BR>
jaba ati bhaya_u biraha ura dāhū / pharakeu bāma nayana aru bāhū //<BR>
saguna bicāri dharī mana dhīrā / aba milihahiṃ kr̥pāla raghubīrā //<BR>
ihā̃ ardhanisi rāvanu jāgā / nija sārathi sana khījhana lāgā //<BR>
saṭha ranabhūmi chaḷāisi mohī / dhiga dhiga adhama maṃdamati tohī //<BR>
tehiṃ pada gahi bahu bidhi samujhāvā / bhauru bhaẽ ratha caḷhi puni dhāvā //<BR>
suni āgavanu dasānana kerā / kapi dala kharabhara bhaya_u ghanerā //<BR>
jahã tahã bhūdhara biṭapa upārī / dhāe kaṭakaṭāi bhaṭa bhārī //<BR>
<BR>
 chaṃ.  dhāe jo markaṭa bikaṭa bhālu karāla kara bhūdhara dharā /<BR>
      ati kopa karahiṃ prahāra mārata bhaji cale rajanīcarā //<BR>
      bicalāi dala balavaṃta kīsanha gheri puni rāvanu liyo /<BR>
      cahũ disi capeṭanhi māri nakhanhi bidāri tanu byākula kiyo //<BR>
<BR>
 do.  dekhi mahā markaṭa prabala rāvana kīnha bicāra /<BR>
      aṃtarahita hoi nimiṣa mahũ kr̥ta māyā bistāra // 100 //<BR>
<BR>
<BR>
 chaṃ.  jaba kīnha tehiṃ pāṣaṃḍa / bhae pragaṭa jaṃtu pracaṃḍa //<BR>
      betāla bhūta pisāca / kara dhareṃ dhanu nārāca // 1 //<BR>
<BR>
      jogini gaheṃ karabāla / eka hātha manuja kapāla //<BR>
      kari sadya sonita pāna / nācahiṃ karahiṃ bahu gāna // 2 //<BR>
<BR>
      dharu māru bolahiṃ ghora / rahi pūri dhuni cahũ ora //<BR>
      mukha bāi dhāvahiṃ khāna / taba lage kīsa parāna // 3 //<BR>
<BR>
      jahã jāhiṃ markaṭa bhāgi / tahã barata dekhahiṃ āgi //<BR>
      bhae bikala bānara bhālu / puni lāga baraṣai bālu // 4 //<BR>
<BR>
      jahã tahã thakita kari kīsa / garjeu bahuri dasasīsa //<BR>
      lachimana kapīsa sameta / bhae sakala bīra aceta // 5 //<BR>
<BR>
      hā rāma hā raghunātha / kahi subhaṭa mījahiṃ hātha //<BR>
      ehi bidhi sakala bala tori / tehiṃ kīnha kapaṭa bahori // 6 //<BR>
<BR>
      pragaṭesi bipula hanumāna / dhāe gahe pāṣāna //<BR>
      tinha rāmu ghere jāi / cahũ disi barūtha banāi // 7 //<BR>
<BR>
      mārahu dharahu jani jāi / kaṭakaṭahiṃ pū̃cha uṭhāi //<BR>
      dahã disi lãgūra birāja / tehiṃ madhya kosalarāja // 8 //<BR>
<BR>
<BR>
 chaṃ.  tehiṃ madhya kosalarāja suṃdara syāma tana sobhā lahī /<BR>
      janu iṃdradhanuṣa aneka kī bara bāri tuṃga tamālahī //<BR>
      prabhu dekhi haraṣa biṣāda ura sura badata jaya jaya jaya karī /<BR>
      raghubīra ekahi tīra kopi nimeṣa mahũ māyā harī // 1 //<BR>
<BR>
      māyā bigata kapi bhālu haraṣe biṭapa giri gahi saba phire /<BR>
      sara nikara chāḷe rāma rāvana bāhu sira puni mahi gire //<BR>
      śrīrāma rāvana samara carita aneka kalpa jo gāvahīṃ /<BR>
      sata seṣa sārada nigama kabi teu tadapi pāra na pāvahīṃ // 2 //<BR>
<BR>
<BR>
 do.  tāke guna gana kachu kahe jaḷamati tulasīdāsa /<BR>
      jimi nija bala anurūpa te māchī uḷa_i akāsa // 101(ka) //<BR>
<BR>
 kāṭe sira bhuja bāra bahu marata na bhaṭa laṃkesa /<BR>
      prabhu krīḷata sura siddha muni byākula dekhi kalesa // 101(kha) //<BR>
<BR>
kāṭata baḷhahiṃ sīsa samudāī / jimi prati lābha lobha adhikāī //<BR>
mara_i na ripu śrama bhaya_u biseṣā / rāma bibhīṣana tana taba dekhā //<BR>
umā kāla mara jākīṃ īchā / so prabhu jana kara prīti parīchā //<BR>
sunu sarabagya carācara nāyaka / pranatapāla sura muni sukhadāyaka //<BR>
nābhikuṃḍa piyūṣa basa yākeṃ / nātha jiata rāvanu bala tākeṃ //<BR>
sunata bibhīṣana bacana kr̥pālā / haraṣi gahe kara bāna karālā //<BR>
asubha hona lāge taba nānā / rovahiṃ khara sr̥kāla bahu svānā //<BR>
bolahi khaga jaga ārati hetū / pragaṭa bhae nabha jahã tahã ketū //<BR>
dasa disi dāha hona ati lāgā / bhaya_u paraba binu rabi uparāgā //<BR>
maṃdodari ura kaṃpati bhārī / pratimā stravahiṃ nayana maga bārī //<BR>
<BR>
 chaṃ.  pratimā rudahiṃ pabipāta nabha ati bāta baha ḍolati mahī /<BR>
      baraṣahiṃ balāhaka rudhira kaca raja asubha ati saka ko kahī //<BR>
      utapāta amita biloki nabha sura bikala bolahi jaya jae /<BR>
      sura sabhaya jāni kr̥pāla raghupati cāpa sara jorata bhae //<BR>
<BR>
 do.  khaici sarāsana śravana lagi chāḷe sara ekatīsa /<BR>
      raghunāyaka sāyaka cale mānahũ kāla phanīsa // 102 //<BR>
<BR>
sāyaka eka nābhi sara soṣā / apara lage bhuja sira kari roṣā //<BR>
lai sira bāhu cale nārācā / sira bhuja hīna ruṃḍa mahi nācā //<BR>
dharani dhasa_i dhara dhāva pracaṃḍā / taba sara hati prabhu kr̥ta dui khaṃḍā //<BR>
garjeu marata ghora rava bhārī / kahā̃ rāmu rana hatauṃ pacārī //<BR>
ḍolī bhūmi girata dasakaṃdhara / chubhita siṃdhu sari diggaja bhūdhara //<BR>
dharani pareu dvau khaṃḍa baḷhāī / cāpi bhālu markaṭa samudāī //<BR>
maṃdodari āgeṃ bhuja sīsā / dhari sara cale jahā̃ jagadīsā //<BR>
prabise saba niṣaṃga mahu jāī / dekhi suranha duṃdubhīṃ bajāī //<BR>
tāsu teja samāna prabhu ānana / haraṣe dekhi saṃbhu caturānana //<BR>
jaya jaya dhuni pūrī brahmaṃḍā / jaya raghubīra prabala bhujadaṃḍā //<BR>
baraṣahi sumana deva muni br̥ṃdā / jaya kr̥pāla jaya jayati mukuṃdā //<BR>
<BR>
 chaṃ.  jaya kr̥pā kaṃda mukaṃda dvaṃda harana sarana sukhaprada prabho /<BR>
      khala dala bidārana parama kārana kārunīka sadā bibho //<BR>
      sura sumana baraṣahiṃ haraṣa saṃkula bāja duṃdubhi gahagahī /<BR>
      saṃgrāma aṃgana rāma aṃga anaṃga bahu sobhā lahī //<BR>
      sira jaṭā mukuṭa prasūna bica bica ati manohara rājahīṃ /<BR>
      janu nīlagiri para taḷita paṭala sameta uḷugana bhrājahīṃ //<BR>
      bhujadaṃḍa sara kodaṃḍa pherata rudhira kana tana ati bane /<BR>
      janu rāyamunīṃ tamāla para baiṭhīṃ bipula sukha āpane //<BR>
<BR>
  do.  kr̥pādr̥ṣṭi kari prabhu abhaya kie sura br̥ṃda /<BR>
      bhālu kīsa saba haraṣe jaya sukha dhāma mukaṃda // 103 //<BR>
<BR>
pati sira dekhata maṃdodarī / muruchita bikala dharani khasi parī //<BR>
jubati br̥ṃda rovata uṭhi dhāīṃ / tehi uṭhāi rāvana pahiṃ āī //<BR>
pati gati dekhi te karahiṃ pukārā / chūṭe kaca nahiṃ bapuṣa sãbhārā //<BR>
ura tāḷanā karahiṃ bidhi nānā / rovata karahiṃ pratāpa bakhānā //<BR>
tava bala nātha ḍola nita dharanī / teja hīna pāvaka sasi taranī //<BR>
seṣa kamaṭha sahi sakahiṃ na bhārā / so tanu bhūmi pareu bhari chārā //<BR>
baruna kubera suresa samīrā / rana sanmukha dhari kāhũ na dhīrā //<BR>
bhujabala jitehu kāla jama sāīṃ / āju parehu anātha kī nāīṃ //<BR>
jagata bidita tumhārī prabhutāī / suta parijana bala barani na jāī //<BR>
rāma bimukha asa hāla tumhārā / rahā na kou kula rovanihārā //<BR>
tava basa bidhi prapaṃca saba nāthā / sabhaya disipa nita nāvahiṃ māthā //<BR>
aba tava sira bhuja jaṃbuka khāhīṃ / rāma bimukha yaha anucita nāhīṃ //<BR>
kāla bibasa pati kahā na mānā / aga jaga nāthu manuja kari jānā //<BR>
<BR>
 chaṃ.  jānyo manuja kari danuja kānana dahana pāvaka hari svayaṃ /<BR>
      jehi namata siva brahmādi sura piya bhajehu nahiṃ karunāmayaṃ //<BR>
      ājanma te paradroha rata pāpaughamaya tava tanu ayaṃ /<BR>
      tumhahū diyo nija dhāma rāma namāmi brahma nirāmayaṃ //<BR>
<BR>
 do.  ahaha nātha raghunātha sama kr̥pāsiṃdhu nahiṃ āna /<BR>
      jogi br̥ṃda durlabha gati tohi dīnhi bhagavāna // 104 //<BR>
<BR>
maṃdodarī bacana suni kānā / sura muni siddha sabanhi sukha mānā //<BR>
aja mahesa nārada sanakādī / je munibara paramārathabādī //<BR>
bhari locana raghupatihi nihārī / prema magana saba bhae sukhārī //<BR>
rudana karata dekhīṃ saba nārī / gaya_u bibhīṣanu mana dukha bhārī //<BR>
baṃdhu dasā biloki dukha kīnhā / taba prabhu anujahi āyasu dīnhā //<BR>
lachimana tehi bahu bidhi samujhāyo / bahuri bibhīṣana prabhu pahiṃ āyo //<BR>
kr̥pādr̥ṣṭi prabhu tāhi bilokā / karahu kriyā parihari saba sokā //<BR>
kīnhi kriyā prabhu āyasu mānī / bidhivata desa kāla jiyã jānī //<BR>
<BR>
 do.  maṃdodarī ādi saba dei tilāṃjali tāhi /<BR>
      bhavana gaī raghupati guna gana baranata mana māhi // 105 //<BR>
<BR>
āi bibhīṣana puni siru nāyo / kr̥pāsiṃdhu taba anuja bolāyo //<BR>
tumha kapīsa aṃgada nala nīlā / jāmavaṃta māruti nayasīlā //<BR>
saba mili jāhu bibhīṣana sāthā / sārehu tilaka kaheu raghunāthā //<BR>
pitā bacana maiṃ nagara na āva_ũ / āpu sarisa kapi anuja paṭhāva_ũ //<BR>
turata cale kapi suni prabhu bacanā / kīnhī jāi tilaka kī racanā //<BR>
sādara siṃhāsana baiṭhārī / tilaka sāri astuti anusārī //<BR>
jori pāni sabahīṃ sira nāe / sahita bibhīṣana prabhu pahiṃ āe //<BR>
taba raghubīra boli kapi līnhe / kahi priya bacana sukhī saba kīnhe //<BR>
<BR>
 chaṃ.  kie sukhī kahi bānī sudhā sama bala tumhāreṃ ripu hayo /<BR>
      pāyo bibhīṣana rāja tihũ pura jasu tumhāro nita nayo //<BR>
      mohi sahita subha kīrati tumhārī parama prīti jo gāihaiṃ /<BR>
      saṃsāra siṃdhu apāra pāra prayāsa binu nara pāihaiṃ //<BR>
<BR>
 do.  prabhu ke bacana śravana suni nahiṃ aghāhiṃ kapi puṃja /<BR>
      bāra bāra sira nāvahiṃ gahahiṃ sakala pada kaṃja // 106 //<BR>
<BR>
puni prabhu boli liya_u hanumānā / laṃkā jāhu kaheu bhagavānā //<BR>
samācāra jānakihi sunāvahu / tāsu kusala lai tumha cali āvahu //<BR>
taba hanumaṃta nagara mahũ āe / suni nisicarī nisācara dhāe //<BR>
bahu prakāra tinha pūjā kīnhī / janakasutā dekhāi puni dīnhī //<BR>
dūrahi te pranāma kapi kīnhā / raghupati dūta jānakīṃ cīnhā //<BR>
kahahu tāta prabhu kr̥pāniketā / kusala anuja kapi sena sametā //<BR>
saba bidhi kusala kosalādhīsā / mātu samara jītyo dasasīsā //<BR>
abicala rāju bibhīṣana pāyo / suni kapi bacana haraṣa ura chāyo //<BR>
<BR>
 chaṃ.  ati haraṣa mana tana pulaka locana sajala kaha puni puni ramā /<BR>
      kā deũ tohi treloka mahũ kapi kimapi nahiṃ bānī samā //<BR>
      sunu mātu maiṃ pāyo akhila jaga rāju āju na saṃsayaṃ /<BR>
      rana jīti ripudala baṃdhu juta pasyāmi rāmamanāmayaṃ //<BR>
<BR>
 do.  sunu suta sadaguna sakala tava hr̥dayã basahũ hanumaṃta /<BR>
      sānukūla kosalapati rahahũ sameta anaṃta // 107 //<BR>
<BR>
aba soi jatana karahu tumha tātā / dekhauṃ nayana syāma mr̥du gātā //<BR>
taba hanumāna rāma pahiṃ jāī / janakasutā kai kusala sunāī //<BR>
suni saṃdesu bhānukulabhūṣana / boli lie jubarāja bibhīṣana //<BR>
mārutasuta ke saṃga sidhāvahu / sādara janakasutahi lai āvahu //<BR>
turatahiṃ sakala gae jahã sītā / sevahiṃ saba nisicarīṃ binītā //<BR>
begi bibhīṣana tinhahi sikhāyo / tinha bahu bidhi majjana karavāyo //<BR>
bahu prakāra bhūṣana pahirāe / sibikā rucira sāji puni lyāe //<BR>
tā para haraṣi caḷhī baidehī / sumiri rāma sukhadhāma sanehī //<BR>
betapāni racchaka cahũ pāsā / cale sakala mana parama hulāsā //<BR>
dekhana bhālu kīsa saba āe / racchaka kopi nivārana dhāe //<BR>
kaha raghubīra kahā mama mānahu / sītahi sakhā payādeṃ ānahu //<BR>
dekhahũ kapi jananī kī nāīṃ / bihasi kahā raghunātha gosāī //<BR>
suni prabhu bacana bhālu kapi haraṣe / nabha te suranha sumana bahu baraṣe //<BR>
sītā prathama anala mahũ rākhī / pragaṭa kīnhi caha aṃtara sākhī //<BR>
<BR>
 do.  tehi kārana karunānidhi kahe kachuka durbāda /<BR>
      sunata jātudhānīṃ saba lāgīṃ karai biṣāda // 108 //<BR>
<BR>
prabhu ke bacana sīsa dhari sītā / bolī mana krama bacana punītā //<BR>
lachimana hohu dharama ke negī / pāvaka pragaṭa karahu tumha begī //<BR>
suni lachimana sītā kai bānī / biraha bibeka dharama niti sānī //<BR>
locana sajala jori kara doū / prabhu sana kachu kahi sakata na oū //<BR>
dekhi rāma rukha lachimana dhāe / pāvaka pragaṭi kāṭha bahu lāe //<BR>
pāvaka prabala dekhi baidehī / hr̥dayã haraṣa nahiṃ bhaya kachu tehī //<BR>
jauṃ mana baca krama mama ura māhīṃ / taji raghubīra āna gati nāhīṃ //<BR>
tau kr̥sānu saba kai gati jānā / mo kahũ hou śrīkhaṃḍa samānā //<BR>
<BR>
 chaṃ.  śrīkhaṃḍa sama pāvaka prabesa kiyo sumiri prabhu maithilī /<BR>
      jaya kosalesa mahesa baṃdita carana rati ati nirmalī //<BR>
      pratibiṃba aru laukika kalaṃka pracaṃḍa pāvaka mahũ jare /<BR>
      prabhu carita kāhũ na lakhe nabha sura siddha muni dekhahiṃ khare // 1 //<BR>
<BR>
      dhari rūpa pāvaka pāni gahi śrī satya śruti jaga bidita jo /<BR>
      jimi chīrasāgara iṃdirā rāmahi samarpī āni so //<BR>
      so rāma bāma bibhāga rājati rucira ati sobhā bhalī /<BR>
      nava nīla nīraja nikaṭa mānahũ kanaka paṃkaja kī kalī // 2 //<BR>
<BR>
<BR>
 do.  baraṣahiṃ sumana haraṣi suna bājahiṃ gagana nisāna /<BR>
      gāvahiṃ kiṃnara surabadhū nācahiṃ caḷhīṃ bimāna // 109(ka) //<BR>
<BR>
      janakasutā sameta prabhu sobhā amita apāra /<BR>
      dekhi bhālu kapi haraṣe jaya raghupati sukha sāra // 109(kha) //<BR>
<BR>
taba raghupati anusāsana pāī / mātali caleu carana siru nāī //<BR>
āe deva sadā svārathī / bacana kahahiṃ janu paramārathī //<BR>
dīna baṃdhu dayāla raghurāyā / deva kīnhi devanha para dāyā //<BR>
bisva droha rata yaha khala kāmī / nija agha gaya_u kumāragagāmī //<BR>
tumha samarūpa brahma abināsī / sadā ekarasa sahaja udāsī //<BR>
akala aguna aja anagha anāmaya / ajita amoghasakti karunāmaya //<BR>
mīna kamaṭha sūkara naraharī / bāmana parasurāma bapu dharī //<BR>
jaba jaba nātha suranha dukhu pāyo / nānā tanu dhari tumha_ĩ nasāyo //<BR>
yaha khala malina sadā suradrohī / kāma lobha mada rata ati kohī //<BR>
adhama siromani tava pada pāvā / yaha hamare mana bisamaya āvā //<BR>
hama devatā parama adhikārī / svāratha rata prabhu bhagati bisārī //<BR>
bhava prabāhã saṃtata hama pare / aba prabhu pāhi sarana anusare //<BR>
<BR>
 do.  kari binatī sura siddha saba rahe jahã tahã kara jori /<BR>
      ati saprema tana pulaki bidhi astuti karata bahori // 110 //<BR>
<BR>
<BR>
 chaṃ.  jaya rāma sadā sukhadhāma hare / raghunāyaka sāyaka cāpa dhare //<BR>
      bhava bārana dārana siṃha prabho / guna sāgara nāgara nātha bibho //<BR>
      tana kāma aneka anūpa chabī / guna gāvata siddha munīṃdra kabī //<BR>
      jasu pāvana rāvana nāga mahā / khaganātha jathā kari kopa gahā //<BR>
      jana raṃjana bhaṃjana soka bhayaṃ / gatakrodha sadā prabhu bodhamayaṃ //<BR>
      avatāra udāra apāra gunaṃ / mahi bhāra bibhaṃjana gyānaghanaṃ //<BR>
      aja byāpakamekamanādi sadā / karunākara rāma namāmi mudā //<BR>
      raghubaṃsa bibhūṣana dūṣana hā / kr̥ta bhūpa bibhīṣana dīna rahā //<BR>
      guna gyāna nidhāna amāna ajaṃ / nita rāma namāmi bibhuṃ birajaṃ //<BR>
      bhujadaṃḍa pracaṃḍa pratāpa balaṃ / khala br̥ṃda nikaṃda mahā kusalaṃ //<BR>
      binu kārana dīna dayāla hitaṃ / chabi dhāma namāmi ramā sahitaṃ //<BR>
      bhava tārana kārana kāja paraṃ / mana saṃbhava dāruna doṣa haraṃ //<BR>
      sara cāpa manohara trona dharaṃ / jarajāruna locana bhūpabaraṃ //<BR>
      sukha maṃdira suṃdara śrīramanaṃ / mada māra mudhā mamatā samanaṃ //<BR>
      anavadya akhaṃḍa na gocara go / sabarūpa sadā saba hoi na go //<BR>
      iti beda badaṃti na daṃtakathā / rabi ātapa bhinnamabhinna jathā //<BR>
      kr̥takr̥tya bibho saba bānara e / nirakhaṃti tavānana sādara e //<BR>
      dhiga jīvana deva sarīra hare / tava bhakti binā bhava bhūli pare //<BR>
      aba dīna dayāla dayā kariai / mati mori bibhedakarī hariai //<BR>
      jehi te biparīta kriyā kariai / dukha so sukha māni sukhī cariai //<BR>
      khala khaṃḍana maṃḍana ramya chamā / pada paṃkaja sevita saṃbhu umā //<BR>
      nr̥pa nāyaka de baradānamidaṃ / caranāṃbuja prema sadā subhadaṃ //<BR>
<BR>
 do.  binaya kīnhi caturānana prema pulaka ati gāta /<BR>
      sobhāsiṃdhu bilokata locana nahīṃ aghāta // 111 //<BR>
<BR>
tehi avasara dasaratha tahã āe / tanaya biloki nayana jala chāe //<BR>
anuja sahita prabhu baṃdana kīnhā / āsirabāda pitā̃ taba dīnhā //<BR>
tāta sakala tava punya prabhāū / jītyoṃ ajaya nisācara rāū //<BR>
suni suta bacana prīti ati bāḷhī / nayana salila romāvali ṭhāḷhī //<BR>
raghupati prathama prema anumānā / cita_i pitahi dīnheu dr̥ḷha gyānā //<BR>
tāte umā moccha nahiṃ pāyo / dasaratha bheda bhagati mana lāyo //<BR>
sagunopāsaka moccha na lehīṃ / tinha kahũ rāma bhagati nija dehīṃ //<BR>
bāra bāra kari prabhuhi pranāmā / dasaratha haraṣi gae suradhāmā //<BR>
<BR>
 do.  anuja jānakī sahita prabhu kusala kosalādhīsa /<BR>
      sobhā dekhi haraṣi mana astuti kara sura īsa // 112 //<BR>
<BR>
<BR>
 chaṃ.  jaya rāma sobhā dhāma / dāyaka pranata biśrāma //<BR>
      dhr̥ta trona bara sara cāpa / bhujadaṃḍa prabala pratāpa // 1 //<BR>
<BR>
      jaya dūṣanāri kharāri / mardana nisācara dhāri //<BR>
      yaha duṣṭa māreu nātha / bhae deva sakala sanātha // 2 //<BR>
<BR>
      jaya harana dharanī bhāra / mahimā udāra apāra //<BR>
      jaya rāvanāri kr̥pāla / kie jātudhāna bihāla // 3 //<BR>
<BR>
      laṃkesa ati bala garba / kie basya sura gaṃdharba //<BR>
      muni siddha nara khaga nāga / haṭhi paṃtha saba keṃ lāga // 4 //<BR>
<BR>
      paradroha rata ati duṣṭa / pāyo so phalu pāpiṣṭa //<BR>
      aba sunahu dīna dayāla / rājīva nayana bisāla // 5 //<BR>
<BR>
      mohi rahā ati abhimāna / nahiṃ kou mohi samāna //<BR>
      aba dekhi prabhu pada kaṃja / gata māna prada dukha puṃja // 6 //<BR>
<BR>
      kou brahma nirguna dhyāva / abyakta jehi śruti gāva //<BR>
      mohi bhāva kosala bhūpa / śrīrāma saguna sarūpa // 7 //<BR>
<BR>
      baidehi anuja sameta / mama hr̥dayã karahu niketa //<BR>
      mohi jānie nija dāsa / de bhakti ramānivāsa // 8 //<BR>
<BR>
      de bhakti ramānivāsa trāsa harana sarana sukhadāyakaṃ /<BR>
      sukha dhāma rāma namāmi kāma aneka chabi raghunāyakaṃ //<BR>
      sura br̥ṃda raṃjana dvaṃda bhaṃjana manuja tanu atulitabalaṃ /<BR>
      brahmādi saṃkara sebya rāma namāmi karunā komalaṃ //<BR>
<BR>
 do.  aba kari kr̥pā biloki mohi āyasu dehu kr̥pāla /<BR>
      kāha karauṃ suni priya bacana bole dīnadayāla // 113 //<BR>
<BR>
sunu surapati kapi bhālu hamāre / pare bhūmi nisacaranhi je māre //<BR>
mama hita lāgi taje inha prānā / sakala jiāu suresa sujānā //<BR>
sunu khagesa prabhu kai yaha bānī / ati agādha jānahiṃ muni gyānī //<BR>
prabhu saka tribhuana māri jiāī / kevala sakrahi dīnhi baḷāī //<BR>
sudhā baraṣi kapi bhālu jiāe / haraṣi uṭhe saba prabhu pahiṃ āe //<BR>
sudhābr̥ṣṭi bhai duhu dala ūpara / jie bhālu kapi nahiṃ rajanīcara //<BR>
rāmākāra bhae tinha ke mana / mukta bhae chūṭe bhava baṃdhana //<BR>
sura aṃsika saba kapi aru rīchā / jie sakala raghupati kīṃ īchā //<BR>
rāma sarisa ko dīna hitakārī / kīnhe mukuta nisācara jhārī //<BR>
khala mala dhāma kāma rata rāvana / gati pāī jo munibara pāva na //<BR>
<BR>
 do.  sumana baraṣi saba sura cale caḷhi caḷhi rucira bimāna /<BR>
      dekhi suavasaru prabhu pahiṃ āya_u saṃbhu sujāna // 114(ka) //<BR>
<BR>
      parama prīti kara jori juga nalina nayana bhari bāri /<BR>
      pulakita tana gadagada girā̃ binaya karata tripurāri // 114(kha) //<BR>
<BR>
<BR>
 chaṃ.  māmabhirakṣaya raghukula nāyaka / dhr̥ta bara cāpa rucira kara sāyaka //<BR>
      moha mahā ghana paṭala prabhaṃjana / saṃsaya bipina anala sura raṃjana // 1 //<BR>
<BR>
      aguna saguna guna maṃdira suṃdara / bhrama tama prabala pratāpa divākara //<BR>
      kāma krodha mada gaja paṃcānana / basahu niraṃtara jana mana kānana // 2 //<BR>
<BR>
      biṣaya manoratha puṃja kaṃja bana / prabala tuṣāra udāra pāra mana //<BR>
      bhava bāridhi maṃdara paramaṃ dara / bāraya tāraya saṃsr̥ti dustara // 3 //<BR>
<BR>
      syāma gāta rājīva bilocana / dīna baṃdhu pranatārati mocana //<BR>
      anuja jānakī sahita niraṃtara / basahu rāma nr̥pa mama ura aṃtara // 4 //<BR>
<BR>
      muni raṃjana mahi maṃḍala maṃḍana / tulasidāsa prabhu trāsa bikhaṃḍana // 5 //<BR>
<BR>
<BR>
 do.  nātha jabahiṃ kosalapurīṃ hoihi tilaka tumhāra /<BR>
      kr̥pāsiṃdhu maiṃ āuba dekhana carita udāra // 115 //<BR>
<BR>
kari binatī jaba saṃbhu sidhāe / taba prabhu nikaṭa bibhīṣanu āe //<BR>
nāi carana siru kaha mr̥du bānī / binaya sunahu prabhu sārãgapānī //<BR>
sakula sadala prabhu rāvana mār yo / pāvana jasa tribhuvana bistār yo //<BR>
dīna malīna hīna mati jātī / mo para kr̥pā kīnhi bahu bhā̃tī //<BR>
aba jana gr̥ha punīta prabhu kīje / majjanu karia samara śrama chīje //<BR>
dekhi kosa maṃdira saṃpadā / dehu kr̥pāla kapinha kahũ mudā //<BR>
saba bidhi nātha mohi apanāia / puni mohi sahita avadhapura jāia //<BR>
sunata bacana mr̥du dīnadayālā / sajala bhae dvau nayana bisālā //<BR>
<BR>
 do.  tora kosa gr̥ha mora saba satya bacana sunu bhrāta /<BR>
      bharata dasā sumirata mohi nimiṣa kalpa sama jāta // 116(ka) //<BR>
<BR>
      tāpasa beṣa gāta kr̥sa japata niraṃtara mohi /<BR>
      dekhauṃ begi so jatanu karu sakhā nihora_ũ tohi // 116(kha) //<BR>
<BR>
      bīteṃ avadhi jāũ jauṃ jiata na pāva_ũ bīra /<BR>
      sumirata anuja prīti prabhu puni puni pulaka sarīra // 116(ga) //<BR>
<BR>
      karehu kalpa bhari rāju tumha mohi sumirehu mana māhiṃ /<BR>
      puni mama dhāma pāihahu jahā̃ saṃta saba jāhiṃ // 116(gha) //<BR>
<BR>
sunata bibhīṣana bacana rāma ke / haraṣi gahe pada kr̥pādhāma ke //<BR>
bānara bhālu sakala haraṣāne / gahi prabhu pada guna bimala bakhāne //<BR>
bahuri bibhīṣana bhavana sidhāyo / mani gana basana bimāna bharāyo //<BR>
lai puṣpaka prabhu āgeṃ rākhā / hãsi kari kr̥pāsiṃdhu taba bhāṣā //<BR>
caḷhi bimāna sunu sakhā bibhīṣana / gagana jāi baraṣahu paṭa bhūṣana //<BR>
nabha para jāi bibhīṣana tabahī / baraṣi die mani aṃbara sabahī //<BR>
joi joi mana bhāva_i soi lehīṃ / mani mukha meli ḍāri kapi dehīṃ //<BR>
hãse rāmu śrī anuja sametā / parama kautukī kr̥pā niketā //<BR>
<BR>
 do.  muni jehi dhyāna na pāvahiṃ neti neti kaha beda /<BR>
      kr̥pāsiṃdhu soi kapinha sana karata aneka binoda // 117(ka) //<BR>
<BR>
      umā joga japa dāna tapa nānā makha brata nema /<BR>
      rāma kr̥pā nahi karahiṃ tasi jasi niṣkevala prema // 117(kha) //<BR>
<BR>
bhālu kapinha paṭa bhūṣana pāe / pahiri pahiri raghupati pahiṃ āe //<BR>
nānā jinasa dekhi saba kīsā / puni puni hãsata kosalādhīsā //<BR>
cita_i sabanhi para kīnhi dāyā / bole mr̥dula bacana raghurāyā //<BR>
tumhareṃ bala maiṃ rāvanu mār yo / tilaka bibhīṣana kahã puni sār yo //<BR>
nija nija gr̥ha aba tumha saba jāhū / sumirehu mohi ḍarapahu jani kāhū //<BR>
sunata bacana premākula bānara / jori pāni bole saba sādara //<BR>
prabhu joi kahahu tumhahi saba sohā / hamare hota bacana suni mohā //<BR>
dīna jāni kapi kie sanāthā / tumha treloka īsa raghunāthā //<BR>
suni prabhu bacana lāja hama marahīṃ / masaka kahū̃ khagapati hita karahīṃ //<BR>
dekhi rāma rukha bānara rīchā / prema magana nahiṃ gr̥ha kai īchā //<BR>
<BR>
 do.  prabhu prerita kapi bhālu saba rāma rūpa ura rākhi /<BR>
      haraṣa biṣāda sahita cale binaya bibidha bidhi bhāṣi // 118(ka) //<BR>
<BR>
      kapipati nīla rīchapati aṃgada nala hanumāna /<BR>
      sahita bibhīṣana apara je jūthapa kapi balavāna // 118(kha) //<BR>
<BR>
<BR>
 do.   kahi na sakahiṃ kachu prema basa bhari bhari locana bāri /<BR>
      sanmukha citavahiṃ rāma tana nayana nimeṣa nivāri // 118(ga) //<BR>
<BR>
~<BR>
atisaya prīti dekha raghurāī / linhe sakala bimāna caḷhāī //<BR>
mana mahũ bipra carana siru nāyo / uttara disihi bimāna calāyo //<BR>
calata bimāna kolāhala hoī / jaya raghubīra kaha_i sabu koī //<BR>
siṃhāsana ati ucca manohara / śrī sameta prabhu baiṭhai tā para //<BR>
rājata rāmu sahita bhāminī / meru sr̥ṃga janu ghana dāminī //<BR>
rucira bimānu caleu ati ātura / kīnhī sumana br̥ṣṭi haraṣe sura //<BR>
parama sukhada cali tribidha bayārī / sāgara sara sari nirmala bārī //<BR>
saguna hohiṃ suṃdara cahũ pāsā / mana prasanna nirmala nabha āsā //<BR>
kaha raghubīra dekhu rana sītā / lachimana ihā̃ hatyo ĩdrajītā //<BR>
hanūmāna aṃgada ke māre / rana mahi pare nisācara bhāre //<BR>
kuṃbhakarana rāvana dvau bhāī / ihā̃ hate sura muni dukhadāī //<BR>
<BR>
 do.  ihā̃ setu bā̃dhyo aru thāpeũ siva sukha dhāma /<BR>
      sītā sahita kr̥pānidhi saṃbhuhi kīnha pranāma // 119(ka) //<BR>
<BR>
      jahã jahã kr̥pāsiṃdhu bana kīnha bāsa biśrāma /<BR>
      sakala dekhāe jānakihi kahe sabanhi ke nāma // 119(kha) //<BR>
<BR>
turata bimāna tahā̃ cali āvā / daṃḍaka bana jahã parama suhāvā //<BR>
kuṃbhajādi munināyaka nānā / gae rāmu saba keṃ asthānā //<BR>
sakala riṣinha sana pāi asīsā / citrakūṭa āe jagadīsā //<BR>
tahã kari muninha kera saṃtoṣā / calā bimānu tahā̃ te cokhā //<BR>
bahuri rāma jānakihi dekhāī / jamunā kali mala harani suhāī //<BR>
puni dekhī surasarī punītā / rāma kahā pranāma karu sītā //<BR>
tīrathapati puni dekhu prayāgā / nirakhata janma koṭi agha bhāgā //<BR>
dekhu parama pāvani puni benī / harani soka hari loka nisenī //<BR>
puni dekhu avadhapurī ati pāvani / tribidha tāpa bhava roga nasāvani //  /<BR>
<BR>
 do.  sītā sahita avadha kahũ kīnha kr̥pāla pranāma /<BR>
      sajala nayana tana pulakita puni puni haraṣita rāma // 120(ka) //<BR>
<BR>
puni prabhu āi tribenīṃ haraṣita majjanu kīnha /<BR>
      kapinha sahita bipranha kahũ dāna bibidha bidhi dīnha // 120(kha) //<BR>
<BR>
prabhu hanumaṃtahi kahā bujhāī / dhari baṭu rūpa avadhapura jāī //<BR>
bharatahi kusala hamāri sunāehu / samācāra lai tumha cali āehu //<BR>
turata pavanasuta gavanata bhaya_u / taba prabhu bharadvāja pahiṃ gayaū //<BR>
nānā bidhi muni pūjā kīnhī / astutī kari puni āsiṣa dīnhī //<BR>
muni pada baṃdi jugala kara jorī / caḷhi bimāna prabhu cale bahorī //<BR>
ihā̃ niṣāda sunā prabhu āe / nāva nāva kahã loga bolāe //<BR>
surasari nāghi jāna taba āyo / utareu taṭa prabhu āyasu pāyo //<BR>
taba sītā̃ pūjī surasarī / bahu prakāra puni carananhi parī //<BR>
dīnhi asīsa haraṣi mana gaṃgā / suṃdari tava ahivāta abhaṃgā //<BR>
sunata guhā dhāya_u premākula / āya_u nikaṭa parama sukha saṃkula //<BR>
prabhuhi sahita biloki baidehī / pareu avani tana sudhi nahiṃ tehī //<BR>
prīti parama biloki raghurāī / haraṣi uṭhāi liyo ura lāī //<BR>
<BR>
 chaṃ.  liyo hr̥dayã lāi kr̥pā nidhāna sujāna rāyã ramāpatī /<BR>
      baiṭhāri parama samīpa būjhī kusala so kara bīnatī /<BR>
      aba kusala pada paṃkaja biloki biraṃci saṃkara sebya je /<BR>
      sukha dhāma pūranakāma rāma namāmi rāma namāmi te // 1 //<BR>
      saba bhā̃ti adhama niṣāda so hari bharata jyoṃ ura lāiyo /<BR>
      matimaṃda tulasīdāsa so prabhu moha basa bisarāiyo //<BR>
      yaha rāvanāri caritra pāvana rāma pada ratiprada sadā /<BR>
      kāmādihara bigyānakara sura siddha muni gāvahiṃ mudā // 2 //<BR>
<BR>
<BR>
 do.  samara bijaya raghubīra ke carita je sunahiṃ sujāna /<BR>
      bijaya bibeka bibhūti nita tinhahi dehiṃ bhagavāna // 121(ka) //<BR>
<BR>
      yaha kalikāla malāyatana mana kari dekhu bicāra /<BR>
      śrīraghunātha nāma taji nāhina āna adhāra // 121(kha) //<BR>
<BR>
        māsapārāyaṇa, sattāīsavā̃ viśrāma<BR>
        \-\-\-\-\-\-\-\-\-\-\-\-\-\-\-\-\-\-\-<BR>
      iti śrīmadrāmacaritamānase sakalakalikaluṣavidhvaṃsane<BR>
         ṣaṣṭhaḥ sopānaḥ samāptaḥ /<BR>
          (laṃkākāṇḍa samāpta)<BR>
          \-\-\-\-\-\-\-\-\-\-\-\-<BR>
<BR>
<BR>
<BR>
</body></html>
