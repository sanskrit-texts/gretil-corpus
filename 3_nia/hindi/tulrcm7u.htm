<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
<title>Tulasidasa: Ramacaritamanasa 7</title>
    <style>
    body   { background-color: #FFFFFF; font-family: Arial Unicode Ms, Arial Unicode Ms Standard }
    .large { font-size: 18px; }
    .red   { color: #FF0000; }
    .blue  { color: #0000FF; }
    td     { font-family: 'Arial Unicode MS', 'Arial Unicode MS Standard', 'Gentium', 'Gandhari Unicode', 'Lucida Grande', 'CyberBit', 'Bitstream CyberBase', 'Bitstream CyberCJK', 'Code2000', 'Courier New', 'Doulos SIL', 'Fixedsys Excelsio', 'Free Monospaced', 'Free Serif', 'Everson Mono Unicode', 'Arial', 'CN-Arial', 'CN-Times'; }
    hr     { width: 50%; height: 1px; margin-left: 0; margin-right: auto; }
    </style>
</head>
<body><BR><BR>

Tulasidasa [Tulsidas]: Ramacaritamanasa [Ram Carit Manas]<BR>
Sopana 7: Uttarakanda<BR>
<BR>
Input "by a group of volunteers at Ratlam" /<BR>
<BR>
<BR>
<hr>
THIS <a href="http://gretil.sub.uni-goettingen.de/fiindolo/gretil.htm" target="_blank">GRETIL</a> TEXT FILE IS FOR REFERENCE PURPOSES ONLY!<br>
COPYRIGHT AND TERMS OF USAGE AS FOR SOURCE FILE.<br>
<br>
Text converted to Unicode (UTF-8).<br>
(This file is to be used with a UTF-8 font and your browser's VIEW configuration
<br>
set to UTF-8.)
<table style="width: 50%">
<tr><td>description:</td>     <td align=center>multibyte sequence:</td></tr>
<tr><td>long a</td>          <td align=center>  ā   </td></tr>
<tr><td>long A</td>          <td align=center>  Ā   </td></tr>
<tr><td>long i</td>          <td align=center>  ī   </td></tr>
<tr><td>long I</td>          <td align=center>  Ī   </td></tr>
<tr><td>long u</td>          <td align=center>  ū   </td></tr>
<tr><td>long U</td>          <td align=center>  Ū   </td></tr>
<tr><td>vocalic r</td>          <td align=center>  ṛ  </td></tr>
<tr><td>vocalic R</td>          <td align=center>  Ṛ  </td></tr>
<tr><td>long vocalic r</td>     <td align=center>  ṝ  </td></tr>
<tr><td>vocalic l</td>          <td align=center>  ḷ  </td></tr>
<tr><td>long vocalic l</td>     <td align=center>  ḹ  </td></tr>
<tr><td>velar n</td>          <td align=center>  ṅ  </td></tr>
<tr><td>velar N</td>          <td align=center>  Ṅ  </td></tr>
<tr><td>palatal n</td>          <td align=center>  ñ   </td></tr>
<tr><td>palatal N</td>          <td align=center>  Ñ   </td></tr>
<tr><td>retroflex t</td>     <td align=center>  ṭ  </td></tr>
<tr><td>retroflex T</td>     <td align=center>  Ṭ  </td></tr>
<tr><td>retroflex d</td>     <td align=center>  ḍ  </td></tr>
<tr><td>retroflex D</td>     <td align=center>  Ḍ  </td></tr>
<tr><td>retroflex n</td>     <td align=center>  ṇ  </td></tr>
<tr><td>retroflex N</td>     <td align=center>  Ṇ  </td></tr>
<tr><td>palatal s</td>          <td align=center>  ś   </td></tr>
<tr><td>palatal S</td>          <td align=center>  Ś   </td></tr>
<tr><td>retroflex s</td>     <td align=center>  ṣ  </td></tr>
<tr><td>retroflex S</td>     <td align=center>  Ṣ  </td></tr>
<tr><td>anusvara</td>          <td align=center>  ṃ  </td></tr>
<tr><td>anunasika</td>          <td align=center>  m̐  </td></tr>
<tr><td>visarga</td>          <td align=center>  ḥ  </td></tr>
<tr><td>long e</td>          <td align=center>  ē   </td></tr>
<tr><td>long o</td>          <td align=center>  ō   </td></tr>
<tr><td>l underbar</td>          <td align=center>  ḻ  </td></tr>
<tr><td>r underbar</td>          <td align=center>  ṟ  </td></tr>
<tr><td>n underbar</td>          <td align=center>  ṉ  </td></tr>
<tr><td>k underbar</td>          <td align=center>  ḵ  </td></tr>
<tr><td>t underbar</td>          <td align=center>  ṯ  </td></tr>

<tr><td>nasalized a</td>          <td align=center>  ã   </td></tr>
<tr><td>nasalized long a</td>          <td align=center>  ā̃ </td></tr>
<tr><td>a breve</td>          <td align=center>  ă   </td></tr>
<tr><td>nasalized i</td>          <td align=center>  ĩ   </td></tr>
<tr><td>i dieresis</td>          <td align=center>  ï   </td></tr>
<tr><td>nasalized long i</td>          <td align=center>  ī̃ </td></tr>
<tr><td>nasalized u</td>          <td align=center>  ũ   </td></tr>
<tr><td>u dieresis</td>          <td align=center>  ü   </td></tr>
<tr><td>nasalized long u</td>          <td align=center>  ū̃ </td></tr>
<tr><td>nasalized e</td>          <td align=center>  ẽ  </td></tr>
<tr><td>e breve</td>          <td align=center>  ĕ  </td></tr>
<tr><td>nasalized o</td>          <td align=center>  õ   </td></tr>
<tr><td>o breve</td>          <td align=center>  ŏ   </td></tr>

<tr><td>intervocalic y</td>          <td align=center>  ẏ </td></tr>
<tr><td>voiceless fricative</td>          <td align=center>  k‍h̲ </td></tr>
<tr><td>   (in Nagari: kh underdot)</td></tr>
<tr><td>flapped r</td>          <td align=center>  ṛ   </td></tr>
</table>
Unless indicated otherwise, accents have been dropped in order<br>
to facilitate word search.<br>
<br>
For a comprehensive list of GRETIL encodings and formats see:<br>
http://gretil.sub.uni-goettingen.de/gretil/gretdiac.pdf<br>
and<br>
http://gretil.sub.uni-goettingen.de/gretil/gretdias.pdf<br>
<br>
<hr>

<BR>
<BR>
<BR>

         śrī gaṇeśāya namaḥ<BR>
       śrījānakīvallabho vijayate<BR>
        śrīrāmacaritamānasa<BR>
         saptama sopāna<BR>
         (uttarakāṇḍa)<BR>
          śloka<BR>
kekīkaṇṭhābhanīlaṃ suravaravilasadviprapādābjacihnaṃ<BR>
śobhāḍhyaṃ pītavastraṃ sarasijanayanaṃ sarvadā suprasannam /<BR>
pāṇau nārācacāpaṃ kapinikarayutaṃ bandhunā sevyamānaṃ<BR>
naumīḍyaṃ jānakīśaṃ raghuvaramaniśaṃ puṣpakārūḍharāmam // 1 //<BR>
<BR>
kosalendrapadakaṅjamaṅjulau komalāvajamaheśavanditau /<BR>
jānakīkarasarojalālitau cintakasya manabhr̥ṅgasaḍginau // 2 //<BR>
<BR>
kunda_indudaragaurasundaraṃ ambikāpatimabhīṣṭasiddhidam /<BR>
kāruṇīkakalakaṅjalocanaṃ naumi śaṃkaramanaṃgamocanam // 3 //<BR>
<BR>
<BR>
 do.  rahā eka dina avadhi kara ati ārata pura loga /<BR>
      jahã tahã socahiṃ nāri nara kr̥sa tana rāma biyoga //<BR>
      saguna hohiṃ suṃdara sakala mana prasanna saba kera /<BR>
      prabhu āgavana janāva janu nagara ramya cahũ phera //<BR>
      kausalyādi mātu saba mana anaṃda asa hoi /<BR>
      āya_u prabhu śrī anuja juta kahana cahata aba koi //<BR>
      bharata nayana bhuja dacchina pharakata bārahiṃ bāra /<BR>
      jāni saguna mana haraṣa ati lāge karana bicāra //<BR>
raheu eka dina avadhi adhārā / samujhata mana dukha bhaya_u apārā //<BR>
kārana kavana nātha nahiṃ āya_u / jāni kuṭila kidhauṃ mohi bisarāya_u //<BR>
ahaha dhanya lachimana baḷabhāgī / rāma padārabiṃdu anurāgī //<BR>
kapaṭī kuṭila mohi prabhu cīnhā / tāte nātha saṃga nahiṃ līnhā //<BR>
jauṃ karanī samujhai prabhu morī / nahiṃ nistāra kalapa sata korī //<BR>
jana avaguna prabhu māna na kāū / dīna baṃdhu ati mr̥dula subhāū //<BR>
mori jiyã bharosa dr̥ḷha soī / milihahiṃ rāma saguna subha hoī //<BR>
bīteṃ avadhi rahahi jauṃ prānā / adhama kavana jaga mohi samānā //<BR>
<BR>
 do.  rāma biraha sāgara mahã bharata magana mana hota /<BR>
      bipra rūpa dhari pavana suta āi gaya_u janu pota // 1(ka) //<BR>
<BR>
      baiṭhi dekhi kusāsana jaṭā mukuṭa kr̥sa gāta /<BR>
      rāma rāma raghupati japata stravata nayana jalajāta // 1(kha) //<BR>
<BR>
dekhata hanūmāna ati haraṣeu / pulaka gāta locana jala baraṣeu //<BR>
mana mahã bahuta bhā̃ti sukha mānī / boleu śravana sudhā sama bānī //<BR>
jāsu birahã socahu dina rātī / raṭahu niraṃtara guna gana pā̃tī //<BR>
raghukula tilaka sujana sukhadātā / āya_u kusala deva muni trātā //<BR>
ripu rana jīti sujasa sura gāvata / sītā sahita anuja prabhu āvata //<BR>
sunata bacana bisare saba dūkhā / tr̥ṣāvaṃta jimi pāi piyūṣā //<BR>
ko tumha tāta kahā̃ te āe / mohi parama priya bacana sunāe //<BR>
māruta suta maiṃ kapi hanumānā / nāmu mora sunu kr̥pānidhānā //<BR>
dīnabaṃdhu raghupati kara kiṃkara / sunata bharata bheṃṭeu uṭhi sādara //<BR>
milata prema nahiṃ hr̥dayã samātā / nayana stravata jala pulakita gātā //<BR>
kapi tava darasa sakala dukha bīte / mile āju mohi rāma pirīte //<BR>
bāra bāra būjhī kusalātā / to kahũ deũ kāha sunu bhrātā //<BR>
ehi saṃdesa sarisa jaga māhīṃ / kari bicāra dekheũ kachu nāhīṃ //<BR>
nāhina tāta urina maiṃ tohī / aba prabhu carita sunāvahu mohī //<BR>
taba hanumaṃta nāi pada māthā / kahe sakala raghupati guna gāthā //<BR>
kahu kapi kabahũ kr̥pāla gosāīṃ / sumirahiṃ mohi dāsa kī nāīṃ //<BR>
<BR>
 chaṃ.  nija dāsa jyoṃ raghubaṃsabhūṣana kabahũ mama sumirana kar yo /<BR>
      suni bharata bacana binīta ati kapi pulakita tana carananhi par yo //<BR>
      raghubīra nija mukha jāsu guna gana kahata aga jaga nātha jo /<BR>
      kāhe na hoi binīta parama punīta sadaguna siṃdhu so //<BR>
<BR>
 do.  rāma prāna priya nātha tumha satya bacana mama tāta /<BR>
      puni puni milata bharata suni haraṣa na hr̥dayã samāta // 2(ka) //<BR>
<BR>
<BR>
 so.  bharata carana siru nāi turita gaya_u kapi rāma pahiṃ /<BR>
      kahī kusala saba jāi haraṣi caleu prabhu jāna caḷhi // 2(kha) //<BR>
<BR>
haraṣi bharata kosalapura āe / samācāra saba gurahi sunāe //<BR>
puni maṃdira mahã bāta janāī / āvata nagara kusala raghurāī //<BR>
sunata sakala jananīṃ uṭhi dhāīṃ / kahi prabhu kusala bharata samujhāī //<BR>
samācāra purabāsinha pāe / nara aru nāri haraṣi saba dhāe //<BR>
dadhi durbā rocana phala phūlā / nava tulasī dala maṃgala mūlā //<BR>
bhari bhari hema thāra bhāminī / gāvata caliṃ siṃdhu siṃdhuragāminī //<BR>
je jaisehiṃ taisehiṃ uṭi dhāvahiṃ / bāla br̥ddha kahã saṃga na lāvahiṃ //<BR>
eka ekanha kahã būjhahiṃ bhāī / tumha dekhe dayāla raghurāī //<BR>
avadhapurī prabhu āvata jānī / bhaī sakala sobhā kai khānī //<BR>
baha_i suhāvana tribidha samīrā / bha_i sarajū ati nirmala nīrā //<BR>
<BR>
 do.  haraṣita gura parijana anuja bhūsura br̥ṃda sameta /<BR>
      cale bharata mana prema ati sanmukha kr̥pāniketa // 3(ka) //<BR>
<BR>
      bahutaka caḷhī aṭārinha nirakhahiṃ gagana bimāna /<BR>
      dekhi madhura sura haraṣita karahiṃ sumaṃgala gāna // 3(kha) //<BR>
<BR>
      rākā sasi raghupati pura siṃdhu dekhi haraṣāna /<BR>
      baḷhayo kolāhala karata janu nāri taraṃga samāna // 3(ga) //<BR>
<BR>
ihā̃ bhānukula kamala divākara / kapinha dekhāvata nagara manohara //<BR>
sunu kapīsa aṃgada laṃkesā / pāvana purī rucira yaha desā //<BR>
jadyapi saba baikuṃṭha bakhānā / beda purāna bidita jagu jānā //<BR>
avadhapurī sama priya nahiṃ soū / yaha prasaṃga jāna_i kou koū //<BR>
janmabhūmi mama purī suhāvani / uttara disi baha sarajū pāvani //<BR>
jā majjana te binahiṃ prayāsā / mama samīpa nara pāvahiṃ bāsā //<BR>
ati priya mohi ihā̃ ke bāsī / mama dhāmadā purī sukha rāsī //<BR>
haraṣe saba kapi suni prabhu bānī / dhanya avadha jo rāma bakhānī //<BR>
<BR>
 do.  āvata dekhi loga saba kr̥pāsiṃdhu bhagavāna /<BR>
      nagara nikaṭa prabhu prereu utareu bhūmi bimāna // 4(ka) //<BR>
<BR>
      utari kaheu prabhu puṣpakahi tumha kubera pahiṃ jāhu /<BR>
      prerita rāma caleu so haraṣu birahu ati tāhu // 4(kha) //<BR>
<BR>
āe bharata saṃga saba logā / kr̥sa tana śrīraghubīra biyogā //<BR>
bāmadeva basiṣṭha munināyaka / dekhe prabhu mahi dhari dhanu sāyaka //<BR>
dhāi dhare gura carana saroruha / anuja sahita ati pulaka tanoruha //<BR>
bheṃṭi kusala būjhī munirāyā / hamareṃ kusala tumhārihiṃ dāyā //<BR>
sakala dvijanha mili nāya_u māthā / dharma dhuraṃdhara raghukulanāthā //<BR>
gahe bharata puni prabhu pada paṃkaja / namata jinhahi sura muni saṃkara aja //<BR>
pare bhūmi nahiṃ uṭhata uṭhāe / bara kari kr̥pāsiṃdhu ura lāe //<BR>
syāmala gāta roma bhae ṭhāḷhe / nava rājīva nayana jala bāḷhe //<BR>
<BR>
 chaṃ.  rājīva locana stravata jala tana lalita pulakāvali banī /<BR>
      ati prema hr̥dayã lagāi anujahi mile prabhu tribhuana dhanī //<BR>
      prabhu milata anujahi soha mo pahiṃ jāti nahiṃ upamā kahī /<BR>
      janu prema aru siṃgāra tanu dhari mile bara suṣamā lahī // 1 //<BR>
<BR>
      būjhata kr̥pānidhi kusala bharatahi bacana begi na āvaī /<BR>
      sunu sivā so sukha bacana mana te bhinna jāna jo pāvaī //<BR>
      aba kusala kausalanātha ārata jāni jana darasana diyo /<BR>
      būḷata biraha bārīsa kr̥pānidhāna mohi kara gahi liyo // 2 //<BR>
<BR>
<BR>
 do.  puni prabhu haraṣi satruhana bheṃṭe hr̥dayã lagāi /<BR>
      lachimana bharata mile taba parama prema dou bhāi // 5 //<BR>
<BR>
bharatānuja lachimana puni bheṃṭe / dusaha biraha saṃbhava dukha meṭe //<BR>
sītā carana bharata siru nāvā / anuja sameta parama sukha pāvā //<BR>
prabhu biloki haraṣe purabāsī / janita biyoga bipati saba nāsī //<BR>
premātura saba loga nihārī / kautuka kīnha kr̥pāla kharārī //<BR>
amita rūpa pragaṭe tehi kālā / jathājoga mile sabahi kr̥pālā //<BR>
kr̥pādr̥ṣṭi raghubīra bilokī / kie sakala nara nāri bisokī //<BR>
chana mahiṃ sabahi mile bhagavānā / umā marama yaha kāhũ na jānā //<BR>
ehi bidhi sabahi sukhī kari rāmā / āgeṃ cale sīla guna dhāmā //<BR>
kausalyādi mātu saba dhāī / nirakhi baccha janu dhenu lavāī //<BR>
<BR>
 chaṃ.  janu dhenu bālaka baccha taji gr̥hã carana bana parabasa gaīṃ /<BR>
      dina aṃta pura rukha stravata thana huṃkāra kari dhāvata bhaī //<BR>
      ati prema saba mātu bheṭīṃ bacana mr̥du bahubidhi kahe /<BR>
      ga_i biṣama biyoga bhava tinha haraṣa sukha aganita lahe //<BR>
<BR>
 do.  bheṭeu tanaya sumitrā̃ rāma carana rati jāni /<BR>
      rāmahi milata kaikeī hr̥dayã bahuta sakucāni // 6(ka) //<BR>
<BR>
      lachimana saba mātanha mili haraṣe āsiṣa pāi /<BR>
      kaikei kahã puni puni mile mana kara chobhu na jāi // 6 //<BR>
<BR>
sāsunha sabani milī baidehī / carananhi lāgi haraṣu ati tehī //<BR>
dehiṃ asīsa būjhi kusalātā / hoi acala tumhāra ahivātā //<BR>
saba raghupati mukha kamala bilokahiṃ / maṃgala jāni nayana jala rokahiṃ //<BR>
kanaka thāra ārati utārahiṃ / bāra bāra prabhu gāta nihārahiṃ //<BR>
nānā bhā̃ti nichāvari karahīṃ / paramānaṃda haraṣa ura bharahīṃ //<BR>
kausalyā puni puni raghubīrahi / citavati kr̥pāsiṃdhu ranadhīrahi //<BR>
hr̥dayã bicārati bārahiṃ bārā / kavana bhā̃ti laṃkāpati mārā //<BR>
ati sukumāra jugala mere bāre / nisicara subhaṭa mahābala bhāre //<BR>
<BR>
 do.  lachimana aru sītā sahita prabhuhi bilokati mātu /<BR>
      paramānaṃda magana mana puni puni pulakita gātu // 7 //<BR>
<BR>
laṃkāpati kapīsa nala nīlā / jāmavaṃta aṃgada subhasīlā //<BR>
hanumadādi saba bānara bīrā / dhare manohara manuja sarīrā //<BR>
bharata saneha sīla brata nemā / sādara saba baranahiṃ ati premā //<BR>
dekhi nagarabāsinha kai rītī / sakala sarāhahi prabhu pada prītī //<BR>
puni raghupati saba sakhā bolāe / muni pada lāgahu sakala sikhāe //<BR>
gura basiṣṭa kulapūjya hamāre / inha kī kr̥pā̃ danuja rana māre //<BR>
e saba sakhā sunahu muni mere / bhae samara sāgara kahã bere //<BR>
mama hita lāgi janma inha hāre / bharatahu te mohi adhika piāre //<BR>
suni prabhu bacana magana saba bhae / nimiṣa nimiṣa upajata sukha nae //<BR>
<BR>
 do.  kausalyā ke carananhi puni tinha nāya_u mātha //<BR>
      āsiṣa dīnhe haraṣi tumha priya mama jimi raghunātha // 8(ka) //<BR>
<BR>
      sumana br̥ṣṭi nabha saṃkula bhavana cale sukhakaṃda /<BR>
      caḷhī aṭārinha dekhahiṃ nagara nāri nara br̥ṃda // 8(kha) //<BR>
<BR>
kaṃcana kalasa bicitra sãvāre / sabahiṃ dhare saji nija nija dvāre //<BR>
baṃdanavāra patākā ketū / sabanhi banāe maṃgala hetū //<BR>
bīthīṃ sakala sugaṃdha siṃcāī / gajamani raci bahu cauka purāī //<BR>
nānā bhā̃ti sumaṃgala sāje / haraṣi nagara nisāna bahu bāje //<BR>
jahã tahã nāri nichāvara karahīṃ / dehiṃ asīsa haraṣa ura bharahīṃ //<BR>
kaṃcana thāra āratī nānā / jubatī sajeṃ karahiṃ subha gānā //<BR>
karahiṃ āratī āratihara keṃ / raghukula kamala bipina dinakara keṃ //<BR>
pura sobhā saṃpati kalyānā / nigama seṣa sāradā bakhānā //<BR>
teu yaha carita dekhi ṭhagi rahahīṃ / umā tāsu guna nara kimi kahahīṃ //<BR>
<BR>
 do.  nāri kumudinīṃ avadha sara raghupati biraha dinesa /<BR>
      asta bhaẽ bigasata bhaīṃ nirakhi rāma rākesa // 9(ka) //<BR>
<BR>
      hohiṃ saguna subha bibidha bidhi bājahiṃ gagana nisāna /<BR>
      pura nara nāri sanātha kari bhavana cale bhagavāna // 9(kha) //<BR>
<BR>
prabhu jānī kaikeī lajānī / prathama tāsu gr̥ha gae bhavānī //<BR>
tāhi prabodhi bahuta sukha dīnhā / puni nija bhavana gavana hari kīnhā //<BR>
kr̥pāsiṃdhu jaba maṃdira gae / pura nara nāri sukhī saba bhae //<BR>
gura basiṣṭa dvija lie bulāī / āju sugharī sudina samudāī //<BR>
saba dvija dehu haraṣi anusāsana / rāmacaṃdra baiṭhahiṃ siṃghāsana //<BR>
muni basiṣṭa ke bacana suhāe / sunata sakala bipranha ati bhāe //<BR>
kahahiṃ bacana mr̥du bipra anekā / jaga abhirāma rāma abhiṣekā //<BR>
aba munibara bilaṃba nahiṃ kīje / mahārāja kahã tilaka karījai //<BR>
<BR>
 do.  taba muni kaheu sumaṃtra sana sunata caleu haraṣāi /<BR>
      ratha aneka bahu bāji gaja turata sãvāre jāi // 10(ka) //<BR>
<BR>
      jahã tahã dhāvana paṭha_i puni maṃgala drabya magāi /<BR>
      haraṣa sameta basiṣṭa pada puni siru nāya_u āi // 10(kha) //<BR>
<BR>
         navānhapārāyaṇa, āṭhavā̃ viśrāma<BR>
avadhapurī ati rucira banāī / devanha sumana br̥ṣṭi jhari lāī //<BR>
rāma kahā sevakanha bulāī / prathama sakhanha anhavāvahu jāī //<BR>
sunata bacana jahã tahã jana dhāe / sugrīvādi turata anhavāe //<BR>
puni karunānidhi bharatu hãkāre / nija kara rāma jaṭā niruāre //<BR>
anhavāe prabhu tīniu bhāī / bhagata bachala kr̥pāla raghurāī //<BR>
bharata bhāgya prabhu komalatāī / seṣa koṭi sata sakahiṃ na gāī //<BR>
puni nija jaṭā rāma bibarāe / gura anusāsana māgi nahāe //<BR>
kari majjana prabhu bhūṣana sāje / aṃga anaṃga dekhi sata lāje //<BR>
<BR>
 do.  sāsunha sādara jānakihi majjana turata karāi /<BR>
      dibya basana bara bhūṣana ãga ãga saje banāi // 11(ka) //<BR>
<BR>
      rāma bāma disi sobhati ramā rūpa guna khāni /<BR>
      dekhi mātu saba haraṣīṃ janma suphala nija jāni // 11(kha) //<BR>
<BR>
      sunu khagesa tehi avasara brahmā siva muni br̥ṃda /<BR>
      caḷhi bimāna āe saba sura dekhana sukhakaṃda // 11(ga) //<BR>
<BR>
prabhu biloki muni mana anurāgā / turata dibya siṃghāsana māgā //<BR>
rabi sama teja so barani na jāī / baiṭhe rāma dvijanha siru nāī //<BR>
janakasutā sameta raghurāī / pekhi praharaṣe muni samudāī //<BR>
beda maṃtra taba dvijanha ucāre / nabha sura muni jaya jayati pukāre //<BR>
prathama tilaka basiṣṭa muni kīnhā / puni saba bipranha āyasu dīnhā //<BR>
suta biloki haraṣīṃ mahatārī / bāra bāra āratī utārī //<BR>
bipranha dāna bibidha bidhi dīnhe / jācaka sakala ajācaka kīnhe //<BR>
siṃghāsana para tribhuana sāī / dekhi suranha duṃdubhīṃ bajāīṃ //<BR>
<BR>
 chaṃ.  nabha duṃdubhīṃ bājahiṃ bipula gaṃdharba kiṃnara gāvahīṃ /<BR>
      nācahiṃ apacharā br̥ṃda paramānaṃda sura muni pāvahīṃ //<BR>
      bharatādi anuja bibhīṣanāṃgada hanumadādi sameta te /<BR>
      gaheṃ chatra cāmara byajana dhanu asi carma sakti birājate // 1 //<BR>
<BR>
      śrī sahita dinakara baṃsa būṣana kāma bahu chabi sohaī /<BR>
      nava aṃbudhara bara gāta aṃbara pīta sura mana mohaī //<BR>
      mukuṭāṃgadādi bicitra bhūṣana aṃga aṃganhi prati saje /<BR>
      aṃbhoja nayana bisāla ura bhuja dhanya nara nirakhaṃti je // 2 //<BR>
<BR>
<BR>
 do.  vaha sobhā samāja sukha kahata na bana_i khagesa /<BR>
      baranahiṃ sārada seṣa śruti so rasa jāna mahesa // 12(ka) //<BR>
<BR>
      bhinna bhinna astuti kari gae sura nija nija dhāma /<BR>
      baṃdī beṣa beda taba āe jahã śrīrāma // 12(kha) //<BR>
<BR>
      prabhu sarbagya kīnha ati ādara kr̥pānidhāna /<BR>
      lakheu na kāhū̃ marama kachu lage karana guna gāna // 12(ga) //<BR>
<BR>
<BR>
 chaṃ.  jaya saguna nirguna rūpa anūpa bhūpa siromane /<BR>
      dasakaṃdharādi pracaṃḍa nisicara prabala khala bhuja bala hane //<BR>
      avatāra nara saṃsāra bhāra bibhaṃji dāruna dukha dahe /<BR>
      jaya pranatapāla dayāla prabhu saṃjukta sakti namāmahe // 1 //<BR>
<BR>
      tava biṣama māyā basa surāsura nāga nara aga jaga hare /<BR>
      bhava paṃtha bhramata amita divasa nisi kāla karma gunani bhare //<BR>
      je nātha kari karunā biloke tribidhi dukha te nirbahe /<BR>
      bhava kheda chedana daccha hama kahũ raccha rāma namāmahe // 2 //<BR>
<BR>
      je gyāna māna bimatta tava bhava harani bhakti na ādarī /<BR>
      te pāi sura durlabha padādapi parata hama dekhata harī //<BR>
      bisvāsa kari saba āsa parihari dāsa tava je hoi rahe /<BR>
      japi nāma tava binu śrama tarahiṃ bhava nātha so samarāmahe // 3 //<BR>
<BR>
      je carana siva aja pūjya raja subha parasi munipatinī tarī /<BR>
      nakha nirgatā muni baṃditā treloka pāvani surasarī //<BR>
      dhvaja kulisa aṃkusa kaṃja juta bana phirata kaṃṭaka kina lahe /<BR>
      pada kaṃja dvaṃda mukuṃda rāma ramesa nitya bhajāmahe // 4 //<BR>
<BR>
      abyaktamūlamanādi taru tvaca cāri nigamāgama bhane /<BR>
      ṣaṭa kaṃdha sākhā paṃca bīsa aneka parna sumana ghane //<BR>
      phala jugala bidhi kaṭu madhura beli akeli jehi āśrita rahe /<BR>
      pallavata phūlata navala nita saṃsāra biṭapa namāmahe // 5 //<BR>
<BR>
      je brahma ajamadvaitamanubhavagamya manapara dhyāvahīṃ /<BR>
      te kahahũ jānahũ nātha hama tava saguna jasa nita gāvahīṃ //<BR>
      karunāyatana prabhu sadagunākara deva yaha bara māgahīṃ /<BR>
      mana bacana karma bikāra taji tava carana hama anurāgahīṃ // 6 //<BR>
<BR>
<BR>
 do.  saba ke dekhata bedanha binatī kīnhi udāra /<BR>
      aṃtardhāna bhae puni gae brahma āgāra // 13(ka) //<BR>
<BR>
      bainateya sunu saṃbhu taba āe jahã raghubīra /<BR>
      binaya karata gadagada girā pūrita pulaka sarīra // 13(kha) //<BR>
<BR>
<BR>
 chaṃ.   jaya rāma ramāramanaṃ samanaṃ / bhava tāpa bhayākula pāhi janaṃ //<BR>
      avadhesa suresa ramesa bibho / saranāgata māgata pāhi prabho // 1 //<BR>
<BR>
      dasasīsa bināsana bīsa bhujā / kr̥ta dūri mahā mahi bhūri rujā //<BR>
      rajanīcara br̥ṃda pataṃga rahe / sara pāvaka teja pracaṃḍa dahe // 2 //<BR>
<BR>
      mahi maṃḍala maṃḍana cārutaraṃ / dhr̥ta sāyaka cāpa niṣaṃga baraṃ //<BR>
      mada moha mahā mamatā rajanī / tama puṃja divākara teja anī // 3 //<BR>
<BR>
      manajāta kirāta nipāta kie / mr̥ga loga kubhoga sarena hie //<BR>
      hati nātha anāthani pāhi hare / biṣayā bana pāvãra bhūli pare // 4 //<BR>
<BR>
      bahu roga biyoganhi loga hae / bhavadaṃghri nirādara ke phala e //<BR>
      bhava siṃdhu agādha pare nara te / pada paṃkaja prema na je karate // 5 //<BR>
<BR>
      ati dīna malīna dukhī nitahīṃ / jinha ke pada paṃkaja prīti nahīṃ //<BR>
      avalaṃba bhavaṃta kathā jinha ke // priya saṃta anaṃta sadā tinha keṃ // 6 //<BR>
<BR>
      nahiṃ rāga na lobha na māna madā // tinha keṃ sama baibhava vā bipadā //<BR>
      ehi te tava sevaka hota mudā / muni tyāgata joga bharosa sadā // 7 //<BR>
<BR>
      kari prema niraṃtara nema liẽ / pada paṃkaja sevata suddha hiẽ //<BR>
      sama māni nirādara ādarahī / saba saṃta sukhī bicaraṃti mahī // 8 //<BR>
<BR>
      muni mānasa paṃkaja bhr̥ṃga bhaje / raghubīra mahā ranadhīra aje //<BR>
      tava nāma japāmi namāmi harī / bhava roga mahāgada māna arī // 9 //<BR>
<BR>
      guna sīla kr̥pā paramāyatanaṃ / pranamāmi niraṃtara śrīramanaṃ //<BR>
      raghunaṃda nikaṃdaya dvaṃdvaghanaṃ / mahipāla bilokaya dīna janaṃ // 10 //<BR>
<BR>
<BR>
 do.  bāra bāra bara māga_ũ haraṣi dehu śrīraṃga /<BR>
      pada saroja anapāyanī bhagati sadā satasaṃga // 14(ka) //<BR>
<BR>
      barani umāpati rāma guna haraṣi gae kailāsa /<BR>
      taba prabhu kapinha divāe saba bidhi sukhaprada bāsa // 14(kha) //<BR>
<BR>
sunu khagapati yaha kathā pāvanī / tribidha tāpa bhava bhaya dāvanī //<BR>
mahārāja kara subha abhiṣekā / sunata lahahiṃ nara birati bibekā //<BR>
je sakāma nara sunahiṃ je gāvahiṃ / sukha saṃpati nānā bidhi pāvahiṃ //<BR>
sura durlabha sukha kari jaga māhīṃ / aṃtakāla raghupati pura jāhīṃ //<BR>
sunahiṃ bimukta birata aru biṣaī / lahahiṃ bhagati gati saṃpati naī //<BR>
khagapati rāma kathā maiṃ baranī / svamati bilāsa trāsa dukha haranī //<BR>
birati bibeka bhagati dr̥ḷha karanī / moha nadī kahã suṃdara taranī //<BR>
nita nava maṃgala kausalapurī / haraṣita rahahiṃ loga saba kurī //<BR>
nita na_i prīti rāma pada paṃkaja / sabakeṃ jinhahi namata siva muni aja //<BR>
maṃgana bahu prakāra pahirāe / dvijanha dāna nānā bidhi pāe //<BR>
<BR>
 do.  brahmānaṃda magana kapi saba keṃ prabhu pada prīti /<BR>
      jāta na jāne divasa tinha gae māsa ṣaṭa bīti // 15 //<BR>
<BR>
bisare gr̥ha sapanehũ sudhi nāhīṃ / jimi paradroha saṃta mana māhī //<BR>
taba raghupati saba sakhā bolāe / āi sabanhi sādara siru nāe //<BR>
parama prīti samīpa baiṭhāre / bhagata sukhada mr̥du bacana ucāre //<BR>
tumha ati kīnha mori sevakāī / mukha para kehi bidhi karauṃ baḷāī //<BR>
tāte mohi tumha ati priya lāge / mama hita lāgi bhavana sukha tyāge //<BR>
anuja rāja saṃpati baidehī / deha geha parivāra sanehī //<BR>
saba mama priya nahiṃ tumhahi samānā / mr̥ṣā na kaha_ũ mora yaha bānā //<BR>
saba ke priya sevaka yaha nītī / moreṃ adhika dāsa para prītī //<BR>
<BR>
 do.  aba gr̥ha jāhu sakhā saba bhajehu mohi dr̥ḷha nema /<BR>
      sadā sarbagata sarbahita jāni karehu ati prema // 16 //<BR>
<BR>
suni prabhu bacana magana saba bhae / ko hama kahā̃ bisari tana gae //<BR>
ekaṭaka rahe jori kara āge / sakahiṃ na kachu kahi ati anurāge //<BR>
parama prema tinha kara prabhu dekhā / kahā bibidha bidhi gyāna biseṣā //<BR>
prabhu sanmukha kachu kahana na pārahiṃ / puni puni carana saroja nihārahiṃ //<BR>
taba prabhu bhūṣana basana magāe / nānā raṃga anūpa suhāe //<BR>
sugrīvahi prathamahiṃ pahirāe / basana bharata nija hātha banāe //<BR>
prabhu prerita lachimana pahirāe / laṃkāpati raghupati mana bhāe //<BR>
aṃgada baiṭha rahā nahiṃ ḍolā / prīti dekhi prabhu tāhi na bolā //<BR>
<BR>
 do.  jāmavaṃta nīlādi saba pahirāe raghunātha /<BR>
      hiyã dhari rāma rūpa saba cale nāi pada mātha // 17(ka) //<BR>
<BR>
      taba aṃgada uṭhi nāi siru sajala nayana kara jori /<BR>
      ati binīta boleu bacana manahũ prema rasa bori // 17(kha) //<BR>
<BR>
sunu sarbagya kr̥pā sukha siṃdho / dīna dayākara ārata baṃdho //<BR>
maratī bera nātha mohi bālī / gaya_u tumhārehi koṃcheṃ ghālī //<BR>
asarana sarana biradu saṃbhārī / mohi jani tajahu bhagata hitakārī //<BR>
moreṃ tumha prabhu gura pitu mātā / jāũ kahā̃ taji pada jalajātā //<BR>
tumhahi bicāri kahahu naranāhā / prabhu taji bhavana kāja mama kāhā //<BR>
bālaka gyāna buddhi bala hīnā / rākhahu sarana nātha jana dīnā //<BR>
nīci ṭahala gr̥ha kai saba kariha_ũ / pada paṃkaja biloki bhava tariha_ũ //<BR>
asa kahi carana pareu prabhu pāhī / aba jani nātha kahahu gr̥ha jāhī //<BR>
<BR>
 do.  aṃgada bacana binīta suni raghupati karunā sīṃva /<BR>
      prabhu uṭhāi ura lāya_u sajala nayana rājīva // 18(ka) //<BR>
<BR>
      nija ura māla basana mani bālitanaya pahirāi /<BR>
      bidā kīnhi bhagavāna taba bahu prakāra samujhāi // 18(kha) //<BR>
<BR>
bharata anuja saumitra sametā / paṭhavana cale bhagata kr̥ta cetā //<BR>
aṃgada hr̥dayã prema nahiṃ thorā / phiri phiri citava rāma kīṃ orā //<BR>
bāra bāra kara daṃḍa pranāmā / mana asa rahana kahahiṃ mohi rāmā //<BR>
rāma bilokani bolani calanī / sumiri sumiri socata hãsi milanī //<BR>
prabhu rukha dekhi binaya bahu bhāṣī / caleu hr̥dayã pada paṃkaja rākhī //<BR>
ati ādara saba kapi pahũcāe / bhāinha sahita bharata puni āe //<BR>
taba sugrīva carana gahi nānā / bhā̃ti binaya kīnhe hanumānā //<BR>
dina dasa kari raghupati pada sevā / puni tava carana dekhiha_ũ devā //<BR>
punya puṃja tumha pavanakumārā / sevahu jāi kr̥pā āgārā //<BR>
asa kahi kapi saba cale turaṃtā / aṃgada kaha_i sunahu hanumaṃtā //<BR>
<BR>
 do.  kahehu daṃḍavata prabhu saiṃ tumhahi kaha_ũ kara jori /<BR>
      bāra bāra raghunāyakahi surati karāehu mori // 19(ka) //<BR>
<BR>
      asa kahi caleu bālisuta phiri āya_u hanumaṃta /<BR>
      tāsu prīti prabhu sana kahi magana bhae bhagavaṃta // !9(kha) //<BR>
<BR>
      kulisahu cāhi kaṭhora ati komala kusumahu cāhi /<BR>
      citta khagesa rāma kara samujhi para_i kahu kāhi // 19(ga) //<BR>
<BR>
puni kr̥pāla liyo boli niṣādā / dīnhe bhūṣana basana prasādā //<BR>
jāhu bhavana mama sumirana karehū / mana krama bacana dharma anusarehū //<BR>
tumha mama sakhā bharata sama bhrātā / sadā rahehu pura āvata jātā //<BR>
bacana sunata upajā sukha bhārī / pareu carana bhari locana bārī //<BR>
carana nalina ura dhari gr̥ha āvā / prabhu subhāu parijananhi sunāvā //<BR>
raghupati carita dekhi purabāsī / puni puni kahahiṃ dhanya sukharāsī //<BR>
rāma rāja baiṃṭheṃ trelokā / haraṣita bhae gae saba sokā //<BR>
bayaru na kara kāhū sana koī / rāma pratāpa biṣamatā khoī //<BR>
<BR>
 do.  baranāśrama nija nija dharama banirata beda patha loga /<BR>
      calahiṃ sadā pāvahiṃ sukhahi nahiṃ bhaya soka na roga // 20 //<BR>
<BR>
daihika daivika bhautika tāpā / rāma rāja nahiṃ kāhuhi byāpā //<BR>
saba nara karahiṃ paraspara prītī / calahiṃ svadharma nirata śruti nītī //<BR>
cāriu carana dharma jaga māhīṃ / pūri rahā sapanehũ agha nāhīṃ //<BR>
rāma bhagati rata nara aru nārī / sakala parama gati ke adhikārī //<BR>
alpamr̥tyu nahiṃ kavaniu pīrā / saba suṃdara saba biruja sarīrā //<BR>
nahiṃ daridra kou dukhī na dīnā / nahiṃ kou abudha na lacchana hīnā //<BR>
saba nirdaṃbha dharmarata punī / nara aru nāri catura saba gunī //<BR>
saba gunagya paṃḍita saba gyānī / saba kr̥tagya nahiṃ kapaṭa sayānī //<BR>
<BR>
 do.  rāma rāja nabhagesa sunu sacarācara jaga māhiṃ //<BR>
      kāla karma subhāva guna kr̥ta dukha kāhuhi nāhiṃ // 21 //<BR>
<BR>
bhūmi sapta sāgara mekhalā / eka bhūpa raghupati kosalā //<BR>
bhuana aneka roma prati jāsū / yaha prabhutā kachu bahuta na tāsū //<BR>
so mahimā samujhata prabhu kerī / yaha baranata hīnatā ghanerī //<BR>
sou mahimā khagesa jinha jānī / phirī ehiṃ carita tinhahũ rati mānī //<BR>
sou jāne kara phala yaha līlā / kahahiṃ mahā munibara damasīlā //<BR>
rāma rāja kara sukha saṃpadā / barani na saka_i phanīsa sāradā //<BR>
saba udāra saba para upakārī / bipra carana sevaka nara nārī //<BR>
ekanāri brata rata saba jhārī / te mana baca krama pati hitakārī //<BR>
<BR>
 do.  daṃḍa jatinha kara bheda jahã nartaka nr̥tya samāja /<BR>
      jītahu manahi sunia asa rāmacaṃdra keṃ rāja // 22 //<BR>
<BR>
phūlahiṃ pharahiṃ sadā taru kānana / rahahi eka sãga gaja paṃcānana //<BR>
khaga mr̥ga sahaja bayaru bisarāī / sabanhi paraspara prīti baḷhāī //<BR>
kūjahiṃ khaga mr̥ga nānā br̥ṃdā / abhaya carahiṃ bana karahiṃ anaṃdā //<BR>
sītala surabhi pavana baha maṃdā / gūṃjata ali lai cali makaraṃdā //<BR>
latā biṭapa māgeṃ madhu cavahīṃ / manabhāvato dhenu paya stravahīṃ //<BR>
sasi saṃpanna sadā raha dharanī / tretā̃ bha_i kr̥tajuga kai karanī //<BR>
pragaṭīṃ girinha bibidha mani khānī / jagadātamā bhūpa jaga jānī //<BR>
saritā sakala bahahiṃ bara bārī / sītala amala svāda sukhakārī //<BR>
sāgara nija marajādā̃ rahahīṃ / ḍārahiṃ ratna taṭanhi nara lahahīṃ //<BR>
sarasija saṃkula sakala taḷāgā / ati prasanna dasa disā bibhāgā //<BR>
<BR>
 do.  bidhu mahi pūra mayūkhanhi rabi tapa jetanehi kāja /<BR>
      māgeṃ bārida dehiṃ jala rāmacaṃdra ke rāja // 23 //<BR>
<BR>
koṭinha bājimedha prabhu kīnhe / dāna aneka dvijanha kahã dīnhe //<BR>
śruti patha pālaka dharma dhuraṃdhara / gunātīta aru bhoga puraṃdara //<BR>
pati anukūla sadā raha sītā / sobhā khāni susīla binītā //<BR>
jānati kr̥pāsiṃdhu prabhutāī / sevati carana kamala mana lāī //<BR>
jadyapi gr̥hã sevaka sevakinī / bipula sadā sevā bidhi gunī //<BR>
nija kara gr̥ha paricarajā karaī / rāmacaṃdra āyasu anusaraī //<BR>
jehi bidhi kr̥pāsiṃdhu sukha māna_i / soi kara śrī sevā bidhi jāna_i //<BR>
kausalyādi sāsu gr̥ha māhīṃ / seva_i sabanhi māna mada nāhīṃ //<BR>
umā ramā brahmādi baṃditā / jagadaṃbā saṃtatamaniṃditā //<BR>
<BR>
 do.  jāsu kr̥pā kaṭācchu sura cāhata citava na soi /<BR>
      rāma padārabiṃda rati karati subhāvahi khoi // 24 //<BR>
<BR>
sevahiṃ sānakūla saba bhāī / rāma carana rati ati adhikāī //<BR>
prabhu mukha kamala bilokata rahahīṃ / kabahũ kr̥pāla hamahi kachu kahahīṃ //<BR>
rāma karahiṃ bhrātanha para prītī / nānā bhā̃ti sikhāvahiṃ nītī //<BR>
haraṣita rahahiṃ nagara ke logā / karahiṃ sakala sura durlabha bhogā //<BR>
ahanisi bidhihi manāvata rahahīṃ / śrīraghubīra carana rati cahahīṃ //<BR>
dui suta sundara sītā̃ jāe / lava kusa beda purānanha gāe //<BR>
dou bijaī binaī guna maṃdira / hari pratibiṃba manahũ ati suṃdara //<BR>
dui dui suta saba bhrātanha kere / bhae rūpa guna sīla ghanere //<BR>
<BR>
 do.  gyāna girā gotīta aja māyā mana guna pāra /<BR>
      soi saccidānaṃda ghana kara nara carita udāra // 25 //<BR>
<BR>
prātakāla saraū kari majjana / baiṭhahiṃ sabhā̃ saṃga dvija sajjana //<BR>
beda purāna basiṣṭa bakhānahiṃ / sunahiṃ rāma jadyapi saba jānahiṃ //<BR>
anujanha saṃjuta bhojana karahīṃ / dekhi sakala jananīṃ sukha bharahīṃ //<BR>
bharata satruhana dona_u bhāī / sahita pavanasuta upabana jāī //<BR>
būjhahiṃ baiṭhi rāma guna gāhā / kaha hanumāna sumati avagāhā //<BR>
sunata bimala guna ati sukha pāvahiṃ / bahuri bahuri kari binaya kahāvahiṃ //<BR>
saba keṃ gr̥ha gr̥ha hohiṃ purānā / rāmacarita pāvana bidhi nānā //<BR>
nara aru nāri rāma guna gānahiṃ / karahiṃ divasa nisi jāta na jānahiṃ //<BR>
<BR>
 do.  avadhapurī bāsinha kara sukha saṃpadā samāja /<BR>
      sahasa seṣa nahiṃ kahi sakahiṃ jahã nr̥pa rāma birāja // 26 //<BR>
<BR>
nāradādi sanakādi munīsā / darasana lāgi kosalādhīsā //<BR>
dina prati sakala ajodhyā āvahiṃ / dekhi nagaru birāgu bisarāvahiṃ //<BR>
jātarūpa mani racita aṭārīṃ / nānā raṃga rucira gaca ḍhārīṃ //<BR>
pura cahũ pāsa koṭa ati suṃdara / race kãgūrā raṃga raṃga bara //<BR>
nava graha nikara anīka banāī / janu gherī amarāvati āī //<BR>
mahi bahu raṃga racita gaca kā̃cā / jo biloki munibara mana nācā //<BR>
dhavala dhāma ūpara nabha cuṃbata / kalasa manahũ rabi sasi duti niṃdata //<BR>
bahu mani racita jharokhā bhrājahiṃ / gr̥ha gr̥ha prati mani dīpa birājahiṃ //<BR>
<BR>
 chaṃ.  mani dīpa rājahiṃ bhavana bhrājahiṃ deharīṃ bidruma racī /<BR>
      mani khaṃbha bhīti biraṃci biracī kanaka mani marakata khacī //<BR>
      suṃdara manohara maṃdirāyata ajira rucira phaṭika race /<BR>
      prati dvāra dvāra kapāṭa puraṭa banāi bahu bajranhi khace //<BR>
<BR>
 do.  cāru citrasālā gr̥ha gr̥ha prati likhe banāi /<BR>
      rāma carita je nirakha muni te mana lehiṃ corāi // 27 //<BR>
<BR>
sumana bāṭikā sabahiṃ lagāī / bibidha bhā̃ti kari jatana banāī //<BR>
latā lalita bahu jāti suhāī / phūlahiṃ sadā baṃsata ki nāī //<BR>
guṃjata madhukara mukhara manohara / māruta tribidha sadā baha suṃdara //<BR>
nānā khaga bālakanhi jiāe / bolata madhura uḷāta suhāe //<BR>
mora haṃsa sārasa pārāvata / bhavanani para sobhā ati pāvata //<BR>
jahã tahã dekhahiṃ nija parichāhīṃ / bahu bidhi kūjahiṃ nr̥tya karāhīṃ //<BR>
suka sārikā paḷhāvahiṃ bālaka / kahahu rāma raghupati janapālaka //<BR>
rāja duāra sakala bidhi cārū / bīthīṃ cauhaṭa rūcira bajārū //<BR>
<BR>
 chaṃ.  bājāra rucira na bana_i baranata bastu binu gatha pāie /<BR>
      jahã bhūpa ramānivāsa tahã kī saṃpadā kimi gāie //<BR>
      baiṭhe bajāja sarāpha banika aneka manahũ kubera te /<BR>
      saba sukhī saba saccarita suṃdara nāri nara sisu jaraṭha je //<BR>
<BR>
 do.  uttara disi sarajū baha nirmala jala gaṃbhīra /<BR>
      bā̃dhe ghāṭa manohara svalpa paṃka nahiṃ tīra // 28 //<BR>
<BR>
dūri pharāka rucira so ghāṭā / jahã jala piahiṃ bāji gaja ṭhāṭā //<BR>
panighaṭa parama manohara nānā / tahā̃ na puruṣa karahiṃ asnānā //<BR>
rājaghāṭa saba bidhi suṃdara bara / majjahiṃ tahā̃ barana cāriu nara //<BR>
tīra tīra devanha ke maṃdira / cahũ disi tinha ke upabana suṃdara //<BR>
kahũ kahũ saritā tīra udāsī / basahiṃ gyāna rata muni saṃnyāsī //<BR>
tīra tīra tulasikā suhāī / br̥ṃda br̥ṃda bahu muninha lagāī //<BR>
pura sobhā kachu barani na jāī / bāhera nagara parama rucirāī //<BR>
dekhata purī akhila agha bhāgā / bana upabana bāpikā taḷāgā //<BR>
<BR>
 chaṃ.  bāpīṃ taḷāga anūpa kūpa manoharāyata sohahīṃ /<BR>
      sopāna suṃdara nīra nirmala dekhi sura muni mohahīṃ //<BR>
      bahu raṃga kaṃja aneka khaga kūjahiṃ madhupa guṃjārahīṃ /<BR>
      ārāma ramya pikādi khaga rava janu pathika haṃkārahīṃ //<BR>
<BR>
 do.  ramānātha jahã rājā so pura barani ki jāi /<BR>
      animādika sukha saṃpadā rahīṃ avadha saba chāi // 29 //<BR>
<BR>
jahã tahã nara raghupati guna gāvahiṃ / baiṭhi parasapara iha_i sikhāvahiṃ //<BR>
bhajahu pranata pratipālaka rāmahi / sobhā sīla rūpa guna dhāmahi //<BR>
jalaja bilocana syāmala gātahi / palaka nayana iva sevaka trātahi //<BR>
dhr̥ta sara rucira cāpa tūnīrahi / saṃta kaṃja bana rabi ranadhīrahi //<BR>
kāla karāla byāla khagarājahi / namata rāma akāma mamatā jahi //<BR>
lobha moha mr̥gajūtha kirātahi / manasija kari hari jana sukhadātahi //<BR>
saṃsaya soka nibiḷa tama bhānuhi / danuja gahana ghana dahana kr̥sānuhi //<BR>
janakasutā sameta raghubīrahi / kasa na bhajahu bhaṃjana bhava bhīrahi //<BR>
bahu bāsanā masaka hima rāsihi / sadā ekarasa aja abināsihi //<BR>
muni raṃjana bhaṃjana mahi bhārahi / tulasidāsa ke prabhuhi udārahi //<BR>
<BR>
 do.  ehi bidhi nagara nāri nara karahiṃ rāma guna gāna /<BR>
      sānukūla saba para rahahiṃ saṃtata kr̥pānidhāna // 30 //<BR>
<BR>
jaba te rāma pratāpa khagesā / udita bhaya_u ati prabala dinesā //<BR>
pūri prakāsa raheu tihũ lokā / bahutenha sukha bahutana mana sokā //<BR>
jinhahi soka te kaha_ũ bakhānī / prathama abidyā nisā nasānī //<BR>
agha ulūka jahã tahā̃ lukāne / kāma krodha kairava sakucāne //<BR>
bibidha karma guna kāla subhāū / e cakora sukha lahahiṃ na kāū //<BR>
matsara māna moha mada corā / inha kara hunara na kavanihũ orā //<BR>
dharama taḷāga gyāna bigyānā / e paṃkaja bikase bidhi nānā //<BR>
sukha saṃtoṣa birāga bibekā / bigata soka e koka anekā //<BR>
<BR>
 do.  yaha pratāpa rabi jākeṃ ura jaba kara_i prakāsa /<BR>
      pachile bāḷhahiṃ prathama je kahe te pāvahiṃ nāsa // 31 //<BR>
<BR>
bhrātanha sahita rāmu eka bārā / saṃga parama priya pavanakumārā //<BR>
suṃdara upabana dekhana gae / saba taru kusumita pallava nae //<BR>
jāni samaya sanakādika āe / teja puṃja guna sīla suhāe //<BR>
brahmānaṃda sadā layalīnā / dekhata bālaka bahukālīnā //<BR>
rūpa dhareṃ janu cāriu bedā / samadarasī muni bigata bibhedā //<BR>
āsā basana byasana yaha tinhahīṃ / raghupati carita hoi tahã sunahīṃ //<BR>
tahā̃ rahe sanakādi bhavānī / jahã ghaṭasaṃbhava munibara gyānī //<BR>
rāma kathā munibara bahu baranī / gyāna joni pāvaka jimi aranī //<BR>
<BR>
 do.  dekhi rāma muni āvata haraṣi daṃḍavata kīnha /<BR>
      svāgata pū̃chi pīta paṭa prabhu baiṭhana kahã dīnha // 32 //<BR>
<BR>
kīnha daṃḍavata tīniũ bhāī / sahita pavanasuta sukha adhikāī //<BR>
muni raghupati chabi atula bilokī / bhae magana mana sake na rokī //<BR>
syāmala gāta saroruha locana / suṃdaratā maṃdira bhava mocana //<BR>
ekaṭaka rahe nimeṣa na lāvahiṃ / prabhu kara joreṃ sīsa navāvahiṃ //<BR>
tinha kai dasā dekhi raghubīrā / stravata nayana jala pulaka sarīrā //<BR>
kara gahi prabhu munibara baiṭhāre / parama manohara bacana ucāre //<BR>
āju dhanya maiṃ sunahu munīsā / tumhareṃ darasa jāhiṃ agha khīsā //<BR>
baḷe bhāga pāiba satasaṃgā / binahiṃ prayāsa hohiṃ bhava bhaṃgā //<BR>
<BR>
 do.  saṃta saṃga apabarga kara kāmī bhava kara paṃtha /<BR>
      kahahi saṃta kabi kobida śruti purāna sadagraṃtha // 33 //<BR>
<BR>
suni prabhu bacana haraṣi muni cārī / pulakita tana astuti anusārī //<BR>
jaya bhagavaṃta anaṃta anāmaya / anagha aneka eka karunāmaya //<BR>
jaya nirguna jaya jaya guna sāgara / sukha maṃdira suṃdara ati nāgara //<BR>
jaya iṃdirā ramana jaya bhūdhara / anupama aja anādi sobhākara //<BR>
gyāna nidhāna amāna mānaprada / pāvana sujasa purāna beda bada //<BR>
tagya kr̥tagya agyatā bhaṃjana / nāma aneka anāma niraṃjana //<BR>
sarba sarbagata sarba urālaya / basasi sadā hama kahũ paripālaya //<BR>
dvaṃda bipati bhava phaṃda bibhaṃjaya / hradi basi rāma kāma mada gaṃjaya //<BR>
<BR>
 do.  paramānaṃda kr̥pāyatana mana paripūrana kāma /<BR>
      prema bhagati anapāyanī dehu hamahi śrīrāma // 34 //<BR>
<BR>
dehu bhagati raghupati ati pāvani / tribidha tāpa bhava dāpa nasāvani //<BR>
pranata kāma suradhenu kalapataru / hoi prasanna dījai prabhu yaha baru //<BR>
bhava bāridhi kuṃbhaja raghunāyaka / sevata sulabha sakala sukha dāyaka //<BR>
mana saṃbhava dāruna dukha dāraya / dīnabaṃdhu samatā bistāraya //<BR>
āsa trāsa iriṣādi nivāraka / binaya bibeka birati bistāraka //<BR>
bhūpa mauli mana maṃḍana dharanī / dehi bhagati saṃsr̥ti sari taranī //<BR>
muni mana mānasa haṃsa niraṃtara / carana kamala baṃdita aja saṃkara //<BR>
raghukula ketu setu śruti racchaka / kāla karama subhāu guna bhacchaka //<BR>
tārana tarana harana saba dūṣana / tulasidāsa prabhu tribhuvana bhūṣana //<BR>
<BR>
 do.  bāra bāra astuti kari prema sahita siru nāi /<BR>
      brahma bhavana sanakādi ge ati abhīṣṭa bara pāi // 35 //<BR>
<BR>
sanakādika bidhi loka sidhāe / bhrātanha rāma carana siru nāe //<BR>
pūchata prabhuhi sakala sakucāhīṃ / citavahiṃ saba mārutasuta pāhīṃ //<BR>
suni cahahiṃ prabhu mukha kai bānī / jo suni hoi sakala bhrama hānī //<BR>
aṃtarajāmī prabhu sabha jānā / būjhata kahahu kāha hanumānā //<BR>
jori pāni kaha taba hanumaṃtā / sunahu dīnadayāla bhagavaṃtā //<BR>
nātha bharata kachu pū̃chana cahahīṃ / prasna karata mana sakucata ahahīṃ //<BR>
tumha jānahu kapi mora subhāū / bharatahi mohi kachu aṃtara kāū //<BR>
suni prabhu bacana bharata gahe caranā / sunahu nātha pranatārati haranā //<BR>
<BR>
 do.  nātha na mohi saṃdeha kachu sapanehũ soka na moha /<BR>
      kevala kr̥pā tumhārihi kr̥pānaṃda saṃdoha // 36 //<BR>
<BR>
kara_ũ kr̥pānidhi eka ḍhiṭhāī / maiṃ sevaka tumha jana sukhadāī //<BR>
saṃtanha kai mahimā raghurāī / bahu bidhi beda purānanha gāī //<BR>
śrīmukha tumha puni kīnhi baḷāī / tinha para prabhuhi prīti adhikāī //<BR>
sunā caha_ũ prabhu tinha kara lacchana / kr̥pāsiṃdhu guna gyāna bicacchana //<BR>
saṃta asaṃta bheda bilagāī / pranatapāla mohi kahahu bujhāī //<BR>
saṃtanha ke lacchana sunu bhrātā / aganita śruti purāna bikhyātā //<BR>
saṃta asaṃtanhi kai asi karanī / jimi kuṭhāra caṃdana ācaranī //<BR>
kāṭa_i parasu malaya sunu bhāī / nija guna dei sugaṃdha basāī //<BR>
<BR>
 do.  tāte sura sīsanha caḷhata jaga ballabha śrīkhaṃḍa /<BR>
      anala dāhi pīṭata ghanahiṃ parasu badana yaha daṃḍa // 37 //<BR>
<BR>
biṣaya alaṃpaṭa sīla gunākara / para dukha dukha sukha sukha dekhe para //<BR>
sama abhūtaripu bimada birāgī / lobhāmaraṣa haraṣa bhaya tyāgī //<BR>
komalacita dīnanha para dāyā / mana baca krama mama bhagati amāyā //<BR>
sabahi mānaprada āpu amānī / bharata prāna sama mama te prānī //<BR>
bigata kāma mama nāma parāyana / sāṃti birati binatī muditāyana //<BR>
sītalatā saralatā mayatrī / dvija pada prīti dharma janayatrī //<BR>
e saba lacchana basahiṃ jāsu ura / jānehu tāta saṃta saṃtata phura //<BR>
sama dama niyama nīti nahiṃ ḍolahiṃ / paruṣa bacana kabahū̃ nahiṃ bolahiṃ //<BR>
<BR>
 do.  niṃdā astuti ubhaya sama mamatā mama pada kaṃja /<BR>
      te sajjana mama prānapriya guna maṃdira sukha puṃja // 38 //<BR>
<BR>
sanahu asaṃtanha kera subhāū / bhūlehũ saṃgati karia na kāū //<BR>
tinha kara saṃga sadā dukhadāī / jimi kalapahi ghāla_i harahāī //<BR>
khalanha hr̥dayã ati tāpa biseṣī / jarahiṃ sadā para saṃpati dekhī //<BR>
jahã kahũ niṃdā sunahiṃ parāī / haraṣahiṃ manahũ parī nidhi pāī //<BR>
kāma krodha mada lobha parāyana / nirdaya kapaṭī kuṭila malāyana //<BR>
bayaru akārana saba kāhū soṃ / jo kara hita anahita tāhū soṃ //<BR>
jhūṭha_i lenā jhūṭha_i denā / jhūṭha_i bhojana jhūṭha cabenā //<BR>
bolahiṃ madhura bacana jimi morā / khāi mahā ati hr̥daya kaṭhorā //<BR>
<BR>
 do.  para drohī para dāra rata para dhana para apabāda /<BR>
      te nara pā̃vara pāpamaya deha dhareṃ manujāda // 39 //<BR>
<BR>
lobha_i oḷhana lobha_i ḍāsana / sistrodara para jamapura trāsa na //<BR>
kāhū kī jauṃ sunahiṃ baḷāī / svāsa lehiṃ janu jūḷī āī //<BR>
jaba kāhū kai dekhahiṃ bipatī / sukhī bhae mānahũ jaga nr̥patī //<BR>
svāratha rata parivāra birodhī / laṃpaṭa kāma lobha ati krodhī //<BR>
mātu pitā gura bipra na mānahiṃ / āpu gae aru ghālahiṃ ānahiṃ //<BR>
karahiṃ moha basa droha parāvā / saṃta saṃga hari kathā na bhāvā //<BR>
avaguna siṃdhu maṃdamati kāmī / beda bidūṣaka paradhana svāmī //<BR>
bipra droha para droha biseṣā / daṃbha kapaṭa jiyã dhareṃ subeṣā //<BR>
<BR>
 do.  aise adhama manuja khala kr̥tajuga tretā nāhiṃ /<BR>
      dvāpara kachuka br̥ṃda bahu hoihahiṃ kalijuga māhiṃ // 40 //<BR>
<BR>
para hita sarisa dharma nahiṃ bhāī / para pīḷā sama nahiṃ adhamāī //<BR>
nirnaya sakala purāna beda kara / kaheũ tāta jānahiṃ kobida nara //<BR>
nara sarīra dhari je para pīrā / karahiṃ te sahahiṃ mahā bhava bhīrā //<BR>
karahiṃ moha basa nara agha nānā / svāratha rata paraloka nasānā //<BR>
kālarūpa tinha kahã maiṃ bhrātā / subha aru asubha karma phala dātā //<BR>
asa bicāri je parama sayāne / bhajahiṃ mohi saṃsr̥ta dukha jāne //<BR>
tyāgahiṃ karma subhāsubha dāyaka / bhajahiṃ mohi sura nara muni nāyaka //<BR>
saṃta asaṃtanha ke guna bhāṣe / te na parahiṃ bhava jinha lakhi rākhe //<BR>
<BR>
 do.  sunahu tāta māyā kr̥ta guna aru doṣa aneka /<BR>
      guna yaha ubhaya na dekhiahiṃ dekhia so abibeka // 41 //<BR>
<BR>
śrīmukha bacana sunata saba bhāī / haraṣe prema na hr̥dayã samāī //<BR>
karahiṃ binaya ati bārahiṃ bārā / hanūmāna hiyã haraṣa apārā //<BR>
puni raghupati nija maṃdira gae / ehi bidhi carita karata nita nae //<BR>
bāra bāra nārada muni āvahiṃ / carita punīta rāma ke gāvahiṃ //<BR>
nita nava carana dekhi muni jāhīṃ / brahmaloka saba kathā kahāhīṃ //<BR>
suni biraṃci atisaya sukha mānahiṃ / puni puni tāta karahu guna gānahiṃ //<BR>
sanakādika nāradahi sarāhahiṃ / jadyapi brahma nirata muni āhahiṃ //<BR>
suni guna gāna samādhi bisārī // sādara sunahiṃ parama adhikārī //<BR>
<BR>
 do.  jīvanamukta brahmapara carita sunahiṃ taji dhyāna /<BR>
      je hari kathā̃ na karahiṃ rati tinha ke hiya pāṣāna // 42 //<BR>
<BR>
eka bāra raghunātha bolāe / gura dvija purabāsī saba āe //<BR>
baiṭhe gura muni aru dvija sajjana / bole bacana bhagata bhava bhaṃjana //<BR>
sanahu sakala purajana mama bānī / kaha_ũ na kachu mamatā ura ānī //<BR>
nahiṃ anīti nahiṃ kachu prabhutāī / sunahu karahu jo tumhahi sohāī //<BR>
soi sevaka priyatama mama soī / mama anusāsana mānai joī //<BR>
jauṃ anīti kachu bhāṣauṃ bhāī / tauṃ mohi barajahu bhaya bisarāī //<BR>
baḷeṃ bhāga mānuṣa tanu pāvā / sura durlabha saba graṃthinha gāvā //<BR>
sādhana dhāma moccha kara dvārā / pāi na jehiṃ paraloka sãvārā //<BR>
<BR>
 do.  so paratra dukha pāva_i sira dhuni dhuni pachitāi /<BR>
      kālahi karmahi īsvarahi mithyā doṣa lagāi // 43 //<BR>
<BR>
ehi tana kara phala biṣaya na bhāī / svarga_u svalpa aṃta dukhadāī //<BR>
nara tanu pāi biṣayã mana dehīṃ / palaṭi sudhā te saṭha biṣa lehīṃ //<BR>
tāhi kabahũ bhala kaha_i na koī / guṃjā graha_i parasa mani khoī //<BR>
ākara cāri laccha caurāsī / joni bhramata yaha jiva abināsī //<BR>
phirata sadā māyā kara prerā / kāla karma subhāva guna gherā //<BR>
kabahũka kari karunā nara dehī / deta īsa binu hetu sanehī //<BR>
nara tanu bhava bāridhi kahũ bero / sanmukha maruta anugraha mero //<BR>
karanadhāra sadagura dr̥ḷha nāvā / durlabha sāja sulabha kari pāvā //<BR>
<BR>
 do.  jo na tarai bhava sāgara nara samāja asa pāi /<BR>
      so kr̥ta niṃdaka maṃdamati ātmāhana gati jāi // 44 //<BR>
<BR>
jauṃ paraloka ihā̃ sukha cahahū / suni mama bacana hrr̥dayã dr̥ḷha gahahū //<BR>
sulabha sukhada māraga yaha bhāī / bhagati mori purāna śruti gāī //<BR>
gyāna agama pratyūha anekā / sādhana kaṭhina na mana kahũ ṭekā //<BR>
karata kaṣṭa bahu pāva_i koū / bhakti hīna mohi priya nahiṃ soū //<BR>
bhakti sutaṃtra sakala sukha khānī / binu satasaṃga na pāvahiṃ prānī //<BR>
punya puṃja binu milahiṃ na saṃtā / satasaṃgati saṃsr̥ti kara aṃtā //<BR>
punya eka jaga mahũ nahiṃ dūjā / mana krama bacana bipra pada pūjā //<BR>
<BR>
sānukūla tehi para muni devā / jo taji kapaṭu kara_i dvija sevā //<BR>
<BR>
 do.  aura_u eka guputa mata sabahi kaha_ũ kara jori /<BR>
      saṃkara bhajana binā nara bhagati na pāva_i mori // 45 //<BR>
<BR>
kahahu bhagati patha kavana prayāsā / joga na makha japa tapa upavāsā //<BR>
sarala subhāva na mana kuṭilāī / jathā lābha saṃtoṣa sadāī //<BR>
mora dāsa kahāi nara āsā / kara_i tau kahahu kahā bisvāsā //<BR>
bahuta kaha_ũ kā kathā baḷhāī / ehi ācarana basya maiṃ bhāī //<BR>
baira na bigraha āsa na trāsā / sukhamaya tāhi sadā saba āsā //<BR>
anāraṃbha aniketa amānī / anagha aroṣa daccha bigyānī //<BR>
prīti sadā sajjana saṃsargā / tr̥na sama biṣaya svarga apabargā //<BR>
bhagati paccha haṭha nahiṃ saṭhatāī / duṣṭa tarka saba dūri bahāī //<BR>
<BR>
 do.  mama guna grāma nāma rata gata mamatā mada moha /<BR>
      tā kara sukha soi jāna_i parānaṃda saṃdoha // 46 //<BR>
<BR>
sunata sudhāsama bacana rāma ke / gahe sabani pada kr̥pādhāma ke //<BR>
janani janaka gura baṃdhu hamāre / kr̥pā nidhāna prāna te pyāre //<BR>
tanu dhanu dhāma rāma hitakārī / saba bidhi tumha pranatārati hārī //<BR>
asi sikha tumha binu dei na koū / mātu pitā svāratha rata oū //<BR>
hetu rahita jaga juga upakārī / tumha tumhāra sevaka asurārī //<BR>
svāratha mīta sakala jaga māhīṃ / sapanehũ prabhu paramāratha nāhīṃ //<BR>
sabake bacana prema rasa sāne / suni raghunātha hr̥dayã haraṣāne //<BR>
nija nija gr̥ha gae āyasu pāī / baranata prabhu batakahī suhāī //<BR>
<BR>
  do.  \-umā avadhabāsī nara nāri kr̥tāratha rūpa /<BR>
       brahma saccidānaṃda ghana raghunāyaka jahã bhūpa // 47 //<BR>
<BR>
eka bāra basiṣṭa muni āe / jahā̃ rāma sukhadhāma suhāe //<BR>
ati ādara raghunāyaka kīnhā / pada pakhāri pādodaka līnhā //<BR>
rāma sunahu muni kaha kara jorī / kr̥pāsiṃdhu binatī kachu morī //<BR>
dekhi dekhi ācarana tumhārā / hota moha mama hr̥dayã apārā //<BR>
mahimā amita beda nahiṃ jānā / maiṃ kehi bhā̃ti kaha_ũ bhagavānā //<BR>
uparohitya karma ati maṃdā / beda purāna sumr̥ti kara niṃdā //<BR>
jaba na leũ maiṃ taba bidhi mohī / kahā lābha āgeṃ suta tohī //<BR>
paramātamā brahma nara rūpā / hoihi raghukula bhūṣana bhūpā //<BR>
<BR>
  do.  \-taba maiṃ hr̥dayã bicārā joga jagya brata dāna /<BR>
       jā kahũ karia so paiha_ũ dharma na ehi sama āna // 48 //<BR>
<BR>
japa tapa niyama joga nija dharmā / śruti saṃbhava nānā subha karmā //<BR>
gyāna dayā dama tīratha majjana / jahã lagi dharma kahata śruti sajjana //<BR>
āgama nigama purāna anekā / paḷhe sune kara phala prabhu ekā //<BR>
taba pada paṃkaja prīti niraṃtara / saba sādhana kara yaha phala suṃdara //<BR>
chūṭa_i mala ki malahi ke dhoẽ / ghr̥ta ki pāva koi bāri biloẽ //<BR>
prema bhagati jala binu raghurāī / abhiaṃtara mala kabahũ na jāī //<BR>
soi sarbagya tagya soi paṃḍita / soi guna gr̥ha bigyāna akhaṃḍita //<BR>
daccha sakala lacchana juta soī / jākeṃ pada saroja rati hoī //<BR>
<BR>
 do.  nātha eka bara māga_ũ rāma kr̥pā kari dehu /<BR>
      janma janma prabhu pada kamala kabahũ ghaṭai jani nehu // 49 //<BR>
<BR>
asa kahi muni basiṣṭa gr̥ha āe / kr̥pāsiṃdhu ke mana ati bhāe //<BR>
hanūmāna bharatādika bhrātā / saṃga lie sevaka sukhadātā //<BR>
puni kr̥pāla pura bāhera gae / gaja ratha turaga magāvata bhae //<BR>
dekhi kr̥pā kari sakala sarāhe / die ucita jinha jinha tei cāhe //<BR>
harana sakala śrama prabhu śrama pāī / gae jahā̃ sītala avãrāī //<BR>
bharata dīnha nija basana ḍasāī / baiṭhe prabhu sevahiṃ saba bhāī //<BR>
mārutasuta taba mārūta karaī / pulaka bapuṣa locana jala bharaī //<BR>
hanūmāna sama nahiṃ baḷabhāgī / nahiṃ kou rāma carana anurāgī //<BR>
girijā jāsu prīti sevakāī / bāra bāra prabhu nija mukha gāī //<BR>
<BR>
 do.  tehiṃ avasara muni nārada āe karatala bīna /<BR>
      gāvana lage rāma kala kīrati sadā nabīna // 50 //<BR>
<BR>
māmavalokaya paṃkaja locana / kr̥pā bilokani soca bimocana //<BR>
nīla tāmarasa syāma kāma ari / hr̥daya kaṃja makaraṃda madhupa hari //<BR>
jātudhāna barūtha bala bhaṃjana / muni sajjana raṃjana agha gaṃjana //<BR>
bhūsura sasi nava br̥ṃda balāhaka / asarana sarana dīna jana gāhaka //<BR>
bhuja bala bipula bhāra mahi khaṃḍita / khara dūṣana birādha badha paṃḍita //<BR>
rāvanāri sukharūpa bhūpabara / jaya dasaratha kula kumuda sudhākara //<BR>
sujasa purāna bidita nigamāgama / gāvata sura muni saṃta samāgama //<BR>
kārunīka byalīka mada khaṃḍana / saba bidhi kusala kosalā maṃḍana //<BR>
kali mala mathana nāma mamatāhana / tulasīdāsa prabhu pāhi pranata jana //<BR>
<BR>
 do.  prema sahita muni nārada barani rāma guna grāma /<BR>
      sobhāsiṃdhu hr̥dayã dhari gae jahā̃ bidhi dhāma // 51 //<BR>
<BR>
girijā sunahu bisada yaha kathā / maiṃ saba kahī mori mati jathā //<BR>
rāma carita sata koṭi apārā / śruti sāradā na baranai pārā //<BR>
rāma anaṃta anaṃta gunānī / janma karma anaṃta nāmānī //<BR>
jala sīkara mahi raja gani jāhīṃ / raghupati carita na barani sirāhīṃ //<BR>
bimala kathā hari pada dāyanī / bhagati hoi suni anapāyanī //<BR>
umā kahiũ saba kathā suhāī / jo bhusuṃḍi khagapatihi sunāī //<BR>
kachuka rāma guna kaheũ bakhānī / aba kā kahauṃ so kahahu bhavānī //<BR>
suni subha kathā umā haraṣānī / bolī ati binīta mr̥du bānī //<BR>
dhanya dhanya maiṃ dhanya purārī / suneũ rāma guna bhava bhaya hārī //<BR>
<BR>
 do.  tumharī kr̥pā̃ kr̥pāyatana aba kr̥takr̥tya na moha /<BR>
      jāneũ rāma pratāpa prabhu cidānaṃda saṃdoha // 52(ka) //<BR>
<BR>
      nātha tavānana sasi sravata kathā sudhā raghubīra /<BR>
      śravana puṭanhi mana pāna kari nahiṃ aghāta matidhīra // 52(kha) //<BR>
<BR>
rāma carita je sunata aghāhīṃ / rasa biseṣa jānā tinha nāhīṃ //<BR>
jīvanamukta mahāmuni jeū / hari guna sunahīṃ niraṃtara teū //<BR>
bhava sāgara caha pāra jo pāvā / rāma kathā tā kahã dr̥ḷha nāvā //<BR>
biṣa_inha kahã puni hari guna grāmā / śravana sukhada aru mana abhirāmā //<BR>
śravanavaṃta asa ko jaga māhīṃ / jāhi na raghupati carita sohāhīṃ //<BR>
te jaḷa jīva nijātmaka ghātī / jinhahi na raghupati kathā sohātī //<BR>
haricaritra mānasa tumha gāvā / suni maiṃ nātha amiti sukha pāvā //<BR>
tumha jo kahī yaha kathā suhāī / kāgabhasuṃḍi garuḷa prati gāī //<BR>
<BR>
 do.  birati gyāna bigyāna dr̥ḷha rāma carana ati neha /<BR>
      bāyasa tana raghupati bhagati mohi parama saṃdeha // 53 //<BR>
<BR>
nara sahastra mahã sunahu purārī / kou eka hoi dharma bratadhārī //<BR>
dharmasīla koṭika mahã koī / biṣaya bimukha birāga rata hoī //<BR>
koṭi birakta madhya śruti kahaī / samyaka gyāna sakr̥ta kou lahaī //<BR>
gyānavaṃta koṭika mahã koū / jīvanamukta sakr̥ta jaga soū //<BR>
tinha sahastra mahũ saba sukha khānī / durlabha brahmalīna bigyānī //<BR>
dharmasīla birakta aru gyānī / jīvanamukta brahmapara prānī //<BR>
saba te so durlabha surarāyā / rāma bhagati rata gata mada māyā //<BR>
so haribhagati kāga kimi pāī / bisvanātha mohi kahahu bujhāī //<BR>
<BR>
 do.  rāma parāyana gyāna rata gunāgāra mati dhīra /<BR>
      nātha kahahu kehi kārana pāya_u kāka sarīra // 54 //<BR>
<BR>
yaha prabhu carita pavitra suhāvā / kahahu kr̥pāla kāga kahã pāvā //<BR>
tumha kehi bhā̃ti sunā madanārī / kahahu mohi ati kautuka bhārī //<BR>
garuḷa mahāgyānī guna rāsī / hari sevaka ati nikaṭa nivāsī //<BR>
tehiṃ kehi hetu kāga sana jāī / sunī kathā muni nikara bihāī //<BR>
kahahu kavana bidhi bhā saṃbādā / dou haribhagata kāga uragādā //<BR>
gauri girā suni sarala suhāī / bole siva sādara sukha pāī //<BR>
dhanya satī pāvana mati torī / raghupati carana prīti nahiṃ thorī //<BR>
sunahu parama punīta itihāsā / jo suni sakala loka bhrama nāsā //<BR>
upaja_i rāma carana bisvāsā / bhava nidhi tara nara binahiṃ prayāsā //<BR>
<BR>
 do.  aisia prasna bihaṃgapati kīnha kāga sana jāi /<BR>
      so saba sādara kahiha_ũ sunahu umā mana lāi // 55 //<BR>
<BR>
maiṃ jimi kathā sunī bhava mocani / so prasaṃga sunu sumukhi sulocani //<BR>
prathama daccha gr̥ha tava avatārā / satī nāma taba rahā tumhārā //<BR>
daccha jagya taba bhā apamānā / tumha ati krodha taje taba prānā //<BR>
mama anucaranha kīnha makha bhaṃgā / jānahu tumha so sakala prasaṃgā //<BR>
taba ati soca bhaya_u mana moreṃ / dukhī bhaya_ũ biyoga priya toreṃ //<BR>
suṃdara bana giri sarita taḷāgā / kautuka dekhata phira_ũ berāgā //<BR>
giri sumera uttara disi dūrī / nīla saila eka sundara bhūrī //<BR>
tāsu kanakamaya sikhara suhāe / cāri cāru more mana bhāe //<BR>
tinha para eka eka biṭapa bisālā / baṭa pīpara pākarī rasālā //<BR>
sailopari sara suṃdara sohā / mani sopāna dekhi mana mohā //<BR>
<BR>
 do.  \-sītala amala madhura jala jalaja bipula bahuraṃga /<BR>
      kūjata kala rava haṃsa gana guṃjata majuṃla bhr̥ṃga // 56 //<BR>
<BR>
tehiṃ giri rucira basa_i khaga soī / tāsu nāsa kalpāṃta na hoī //<BR>
māyā kr̥ta guna doṣa anekā / moha manoja ādi abibekā //<BR>
rahe byāpi samasta jaga māhīṃ / tehi giri nikaṭa kabahũ nahiṃ jāhīṃ //<BR>
tahã basi harihi bhaja_i jimi kāgā / so sunu umā sahita anurāgā //<BR>
pīpara taru tara dhyāna so dharaī / jāpa jagya pākari tara karaī //<BR>
ā̃ba chāhã kara mānasa pūjā / taji hari bhajanu kāju nahiṃ dūjā //<BR>
bara tara kaha hari kathā prasaṃgā / āvahiṃ sunahiṃ aneka bihaṃgā //<BR>
rāma carita bicītra bidhi nānā / prema sahita kara sādara gānā //<BR>
sunahiṃ sakala mati bimala marālā / basahiṃ niraṃtara je tehiṃ tālā //<BR>
jaba maiṃ jāi so kautuka dekhā / ura upajā ānaṃda biseṣā //<BR>
<BR>
 do.  taba kachu kāla marāla tanu dhari tahã kīnha nivāsa /<BR>
      sādara suni raghupati guna puni āya_ũ kailāsa // 57 //<BR>
<BR>
girijā kaheũ so saba itihāsā / maiṃ jehi samaya gaya_ũ khaga pāsā //<BR>
aba so kathā sunahu jehī hetū / gaya_u kāga pahiṃ khaga kula ketū //<BR>
jaba raghunātha kīnhi rana krīḷā / samujhata carita hoti mohi brīḷā //<BR>
iṃdrajīta kara āpu bãdhāyo / taba nārada muni garuḷa paṭhāyo //<BR>
baṃdhana kāṭi gayo uragādā / upajā hr̥dayã pracaṃḍa biṣādā //<BR>
prabhu baṃdhana samujhata bahu bhā̃tī / karata bicāra uraga ārātī //<BR>
byāpaka brahma biraja bāgīsā / māyā moha pāra paramīsā //<BR>
so avatāra suneũ jaga māhīṃ / dekheũ so prabhāva kachu nāhīṃ //<BR>
<BR>
 do.  \-bhava baṃdhana te chūṭahiṃ nara japi jā kara nāma /<BR>
      kharca nisācara bā̃dheu nāgapāsa soi rāma // 58 //<BR>
<BR>
nānā bhā̃ti manahi samujhāvā / pragaṭa na gyāna hr̥dayã bhrama chāvā //<BR>
kheda khinna mana tarka baḷhāī / bhaya_u mohabasa tumharihiṃ nāī //<BR>
byākula gaya_u devariṣi pāhīṃ / kahesi jo saṃsaya nija mana māhīṃ //<BR>
suni nāradahi lāgi ati dāyā / sunu khaga prabala rāma kai māyā //<BR>
jo gyāninha kara cita apaharaī / bariāī bimoha mana karaī //<BR>
jehiṃ bahu bāra nacāvā mohī / soi byāpī bihaṃgapati tohī //<BR>
mahāmoha upajā ura toreṃ / miṭihi na begi kaheṃ khaga moreṃ //<BR>
caturānana pahiṃ jāhu khagesā / soi karehu jehi hoi nidesā //<BR>
<BR>
 do.  asa kahi cale devariṣi karata rāma guna gāna /<BR>
      hari māyā bala baranata puni puni parama sujāna // 59 //<BR>
<BR>
taba khagapati biraṃci pahiṃ gayaū / nija saṃdeha sunāvata bhayaū //<BR>
suni biraṃci rāmahi siru nāvā / samujhi pratāpa prema ati chāvā //<BR>
mana mahũ kara_i bicāra bidhātā / māyā basa kabi kobida gyātā //<BR>
hari māyā kara amiti prabhāvā / bipula bāra jehiṃ mohi nacāvā //<BR>
aga jagamaya jaga mama uparājā / nahiṃ ācaraja moha khagarājā //<BR>
taba bole bidhi girā suhāī / jāna mahesa rāma prabhutāī //<BR>
bainateya saṃkara pahiṃ jāhū / tāta anata pūchahu jani kāhū //<BR>
tahã hoihi tava saṃsaya hānī / caleu bihaṃga sunata bidhi bānī //<BR>
<BR>
 do.  paramātura bihaṃgapati āya_u taba mo pāsa /<BR>
      jāta raheũ kubera gr̥ha rahihu umā kailāsa // 60 //<BR>
<BR>
tehiṃ mama pada sādara siru nāvā / puni āpana saṃdeha sunāvā //<BR>
suni tā kari binatī mr̥du bānī / parema sahita maiṃ kaheũ bhavānī //<BR>
milehu garuḷa māraga mahã mohī / kavana bhā̃ti samujhāvauṃ tohī //<BR>
tabahi hoi saba saṃsaya bhaṃgā / jaba bahu kāla karia satasaṃgā //<BR>
sunia tahā̃ hari kathā suhāī / nānā bhā̃ti muninha jo gāī //<BR>
jehi mahũ ādi madhya avasānā / prabhu pratipādya rāma bhagavānā //<BR>
nita hari kathā hota jahã bhāī / paṭhava_ũ tahā̃ sunahi tumha jāī //<BR>
jāihi sunata sakala saṃdehā / rāma carana hoihi ati nehā //<BR>
<BR>
 do.  binu satasaṃga na hari kathā tehi binu moha na bhāga /<BR>
      moha gaẽ binu rāma pada hoi na dr̥ḷha anurāga // 61 //<BR>
<BR>
milahiṃ na raghupati binu anurāgā / kiẽ joga tapa gyāna birāgā //<BR>
uttara disi suṃdara giri nīlā / tahã raha kākabhusuṃḍi susīlā //<BR>
rāma bhagati patha parama prabīnā / gyānī guna gr̥ha bahu kālīnā //<BR>
rāma kathā so kaha_i niraṃtara / sādara sunahiṃ bibidha bihaṃgabara //<BR>
jāi sunahu tahã hari guna bhūrī / hoihi moha janita dukha dūrī //<BR>
maiṃ jaba tehi saba kahā bujhāī / caleu haraṣi mama pada siru nāī //<BR>
tāte umā na maiṃ samujhāvā / raghupati kr̥pā̃ maramu maiṃ pāvā //<BR>
hoihi kīnha kabahũ abhimānā / so khauvai caha kr̥pānidhānā //<BR>
kachu tehi te puni maiṃ nahiṃ rākhā / samujha_i khaga khagahī kai bhāṣā //<BR>
prabhu māyā balavaṃta bhavānī / jāhi na moha kavana asa gyānī //<BR>
<BR>
 do.  gyāni bhagata siromani tribhuvanapati kara jāna /<BR>
      tāhi moha māyā nara pāvãra karahiṃ gumāna // 62(ka) //<BR>
<BR>
        māsapārāyaṇa, aṭṭhāīsavā̃ viśrāma<BR>
      siva biraṃci kahũ moha_i ko hai bapurā āna /<BR>
      asa jiyã jāni bhajahiṃ muni māyā pati bhagavāna // 62(kha) //<BR>
<BR>
gaya_u garuḷa jahã basa_i bhusuṃḍā / mati akuṃṭha hari bhagati akhaṃḍā //<BR>
dekhi saila prasanna mana bhayaū / māyā moha soca saba gayaū //<BR>
kari taḷāga majjana jalapānā / baṭa tara gaya_u hr̥dayã haraṣānā //<BR>
br̥ddha br̥ddha bihaṃga tahã āe / sunai rāma ke carita suhāe //<BR>
kathā araṃbha karai soi cāhā / tehī samaya gaya_u khaganāhā //<BR>
āvata dekhi sakala khagarājā / haraṣeu bāyasa sahita samājā //<BR>
ati ādara khagapati kara kīnhā / svāgata pūchi suāsana dīnhā //<BR>
kari pūjā sameta anurāgā / madhura bacana taba boleu kāgā //<BR>
<BR>
 do.  nātha kr̥tāratha bhaya_ũ maiṃ tava darasana khagarāja /<BR>
      āyasu dehu so karauṃ aba prabhu āyahu kehi kāja // 63(ka) //<BR>
<BR>
      sadā kr̥tāratha rūpa tumha kaha mr̥du bacana khagesa /<BR>
      jehi kai astuti sādara nija mukha kīnhi mahesa // 63(kha) //<BR>
<BR>
sunahu tāta jehi kārana āya_ũ / so saba bhaya_u darasa tava pāya_ũ //<BR>
dekhi parama pāvana tava āśrama / gaya_u moha saṃsaya nānā bhrama //<BR>
aba śrīrāma kathā ati pāvani / sadā sukhada dukha puṃja nasāvani //<BR>
sādara tāta sunāvahu mohī / bāra bāra binava_ũ prabhu tohī //<BR>
sunata garuḷa kai girā binītā / sarala suprema sukhada supunītā //<BR>
bhaya_u tāsu mana parama uchāhā / lāga kahai raghupati guna gāhā //<BR>
prathamahiṃ ati anurāga bhavānī / rāmacarita sara kahesi bakhānī //<BR>
puni nārada kara moha apārā / kahesi bahuri rāvana avatārā //<BR>
prabhu avatāra kathā puni gāī / taba sisu carita kahesi mana lāī //<BR>
<BR>
 do.  bālacarita kahiṃ bibidha bidhi mana mahã parama uchāha /<BR>
      riṣi āgavana kahesi puni śrī raghubīra bibāha // 64 //<BR>
<BR>
bahuri rāma abhiṣeka prasaṃgā / puni nr̥pa bacana rāja rasa bhaṃgā //<BR>
purabāsinha kara biraha biṣādā / kahesi rāma lachimana saṃbādā //<BR>
bipina gavana kevaṭa anurāgā / surasari utari nivāsa prayāgā //<BR>
bālamīka prabhu milana bakhānā / citrakūṭa jimi base bhagavānā //<BR>
sacivāgavana nagara nr̥pa maranā / bharatāgavana prema bahu baranā //<BR>
kari nr̥pa kriyā saṃga purabāsī / bharata gae jahã prabhu sukha rāsī //<BR>
puni raghupati bahu bidhi samujhāe / lai pādukā avadhapura āe //<BR>
bharata rahani surapati suta karanī / prabhu aru atri bheṃṭa puni baranī //<BR>
<BR>
 do.  kahi birādha badha jehi bidhi deha tajī sarabhaṃga //<BR>
      barani sutīchana prīti puni prabhu agasti satasaṃga // 65 //<BR>
<BR>
kahi daṃḍaka bana pāvanatāī / gīdha ma_itrī puni tehiṃ gāī //<BR>
puni prabhu paṃcavaṭīṃ kr̥ta bāsā / bhaṃjī sakala muninha kī trāsā //<BR>
puni lachimana upadesa anūpā / sūpanakhā jimi kīnhi kurūpā //<BR>
khara dūṣana badha bahuri bakhānā / jimi saba maramu dasānana jānā //<BR>
dasakaṃdhara mārīca batakahīṃ / jehi bidhi bhaī so saba tehiṃ kahī //<BR>
puni māyā sītā kara haranā / śrīraghubīra biraha kachu baranā //<BR>
puni prabhu gīdha kriyā jimi kīnhī / badhi kabaṃdha sabarihi gati dīnhī //<BR>
bahuri biraha baranata raghubīrā / jehi bidhi gae sarobara tīrā //<BR>
<BR>
 do.  prabhu nārada saṃbāda kahi māruti milana prasaṃga /<BR>
      puni sugrīva mitāī bāli prāna kara bhaṃga // 66((ka) //<BR>
<BR>
      kapihi tilaka kari prabhu kr̥ta saila prabaraṣana bāsa /<BR>
      baranana barṣā sarada aru rāma roṣa kapi trāsa // 66(kha) //<BR>
<BR>
jehi bidhi kapipati kīsa paṭhāe / sītā khoja sakala disi dhāe //<BR>
bibara prabesa kīnha jehi bhā̃tī / kapinha bahori milā saṃpātī //<BR>
suni saba kathā samīrakumārā / nāghata bhaya_u payodhi apārā //<BR>
laṃkā̃ kapi prabesa jimi kīnhā / puni sītahi dhīraju jimi dīnhā //<BR>
bana ujāri rāvanahi prabodhī / pura dahi nāgheu bahuri payodhī //<BR>
āe kapi saba jahã raghurāī / baidehī ki kusala sunāī //<BR>
sena sameti jathā raghubīrā / utare jāi bārinidhi tīrā //<BR>
milā bibhīṣana jehi bidhi āī / sāgara nigraha kathā sunāī //<BR>
<BR>
 do.  setu bā̃dhi kapi sena jimi utarī sāgara pāra /<BR>
      gaya_u basīṭhī bīrabara jehi bidhi bālikumāra // 67(ka) //<BR>
<BR>
      nisicara kīsa larāī baranisi bibidha prakāra /<BR>
      kuṃbhakarana ghananāda kara bala pauruṣa saṃghāra // 67(kha) //<BR>
<BR>
nisicara nikara marana bidhi nānā / raghupati rāvana samara bakhānā //<BR>
rāvana badha maṃdodari sokā / rāja bibhīṣaṇa deva asokā //<BR>
sītā raghupati milana bahorī / suranha kīnha astuti kara jorī //<BR>
puni puṣpaka caḷhi kapinha sametā / avadha cale prabhu kr̥pā niketā //<BR>
jehi bidhi rāma nagara nija āe / bāyasa bisada carita saba gāe //<BR>
kahesi bahori rāma abhiṣaikā / pura baranata nr̥panīti anekā //<BR>
kathā samasta bhusuṃḍa bakhānī / jo maiṃ tumha sana kahī bhavānī //<BR>
suni saba rāma kathā khaganāhā / kahata bacana mana parama uchāhā //<BR>
<BR>
 so.  gaya_u mora saṃdeha suneũ sakala raghupati carita /<BR>
      bhaya_u rāma pada neha tava prasāda bāyasa tilaka // 68(ka) //<BR>
<BR>
      mohi bhaya_u ati moha prabhu baṃdhana rana mahũ nirakhi /<BR>
      cidānaṃda saṃdoha rāma bikala kārana kavana / 68(kha) //<BR>
<BR>
dekhi carita ati nara anusārī / bhaya_u hr̥dayã mama saṃsaya bhārī //<BR>
soi bhrama aba hita kari maiṃ mānā / kīnha anugraha kr̥pānidhānā //<BR>
jo ati ātapa byākula hoī / taru chāyā sukha jāna_i soī //<BR>
jauṃ nahiṃ hota moha ati mohī / milateũ tāta kavana bidhi tohī //<BR>
sunateũ kimi hari kathā suhāī / ati bicitra bahu bidhi tumha gāī //<BR>
nigamāgama purāna mata ehā / kahahiṃ siddha muni nahiṃ saṃdehā //<BR>
saṃta bisuddha milahiṃ pari tehī / citavahiṃ rāma kr̥pā kari jehī //<BR>
rāma kr̥pā̃ tava darasana bhayaū / tava prasāda saba saṃsaya gayaū //<BR>
<BR>
 do.  suni bihaṃgapati bānī sahita binaya anurāga /<BR>
      pulaka gāta locana sajala mana haraṣeu ati kāga // 69(ka) //<BR>
<BR>
      śrotā sumati susīla suci kathā rasika hari dāsa /<BR>
      pāi umā ati gopyamapi sajjana karahiṃ prakāsa // 69(kha) //<BR>
<BR>
boleu kākabhasuṃḍa bahorī / nabhaga nātha para prīti na thorī //<BR>
saba bidhi nātha pūjya tumha mere / kr̥pāpātra raghunāyaka kere //<BR>
tumhahi na saṃsaya moha na māyā / mo para nātha kīnha tumha dāyā //<BR>
paṭha_i moha misa khagapati tohī / raghupati dīnhi baḷāī mohī //<BR>
tumha nija moha kahī khaga sāīṃ / so nahiṃ kachu ācaraja gosāīṃ //<BR>
nārada bhava biraṃci sanakādī / je munināyaka ātamabādī //<BR>
moha na aṃdha kīnha kehi kehī / ko jaga kāma nacāva na jehī //<BR>
tr̥snā̃ kehi na kīnha baurāhā / kehi kara hr̥daya krodha nahiṃ dāhā //<BR>
<BR>
 do.  gyānī tāpasa sūra kabi kobida guna āgāra /<BR>
      kehi kai laubha biḍaṃbanā kīnhi na ehiṃ saṃsāra // 70(ka) //<BR>
<BR>
      śrī mada bakra na kīnha kehi prabhutā badhira na kāhi /<BR>
      mr̥galocani ke naina sara ko asa lāga na jāhi // 70(kha) //<BR>
<BR>
guna kr̥ta sanyapāta nahiṃ kehī / kou na māna mada tajeu nibehī //<BR>
jobana jvara kehi nahiṃ balakāvā / mamatā kehi kara jasa na nasāvā //<BR>
macchara kāhi kalaṃka na lāvā / kāhi na soka samīra ḍolāvā //<BR>
ciṃtā sā̃pini ko nahiṃ khāyā / ko jaga jāhi na byāpī māyā //<BR>
kīṭa manoratha dāru sarīrā / jehi na lāga ghuna ko asa dhīrā //<BR>
suta bita loka īṣanā tīnī / kehi ke mati inha kr̥ta na malīnī //<BR>
yaha saba māyā kara parivārā / prabala amiti ko baranai pārā //<BR>
siva caturānana jāhi ḍerāhīṃ / apara jīva kehi lekhe māhīṃ //<BR>
<BR>
 do.  byāpi raheu saṃsāra mahũ māyā kaṭaka pracaṃḍa //<BR>
      senāpati kāmādi bhaṭa daṃbha kapaṭa pāṣaṃḍa // 71(ka) //<BR>
<BR>
      so dāsī raghubīra kai samujheṃ mithyā sopi /<BR>
      chūṭa na rāma kr̥pā binu nātha kaha_ũ pada ropi // 71(kha) //<BR>
jo māyā saba jagahi nacāvā / jāsu carita lakhi kāhũ na pāvā //<BR>
soi prabhu bhrū bilāsa khagarājā / nāca naṭī iva sahita samājā //<BR>
soi saccidānaṃda ghana rāmā / aja bigyāna rūpo bala dhāmā //<BR>
byāpaka byāpya akhaṃḍa anaṃtā / akhila amoghasakti bhagavaṃtā //<BR>
aguna adabhra girā gotītā / sabadarasī anavadya ajītā //<BR>
nirmama nirākāra niramohā / nitya niraṃjana sukha saṃdohā //<BR>
prakr̥ti pāra prabhu saba ura bāsī / brahma nirīha biraja abināsī //<BR>
ihā̃ moha kara kārana nāhīṃ / rabi sanmukha tama kabahũ ki jāhīṃ //<BR>
<BR>
 do.  bhagata hetu bhagavāna prabhu rāma dhareu tanu bhūpa /<BR>
      kie carita pāvana parama prākr̥ta nara anurūpa // 72(ka) //<BR>
<BR>
      jathā aneka beṣa dhari nr̥tya kara_i naṭa koi /<BR>
      soi soi bhāva dekhāva_i āpuna hoi na soi // 72(kha) //<BR>
<BR>
asi raghupati līlā uragārī / danuja bimohani jana sukhakārī //<BR>
je mati malina biṣayabasa kāmī / prabhu moha dharahiṃ imi svāmī //<BR>
nayana doṣa jā kahã jaba hoī / pīta barana sasi kahũ kaha soī //<BR>
jaba jehi disi bhrama hoi khagesā / so kaha pacchima uya_u dinesā //<BR>
naukārūḷha calata jaga dekhā / acala moha basa āpuhi lekhā //<BR>
bālaka bhramahiṃ na bhramahiṃ gr̥hādīṃ / kahahiṃ paraspara mithyābādī //<BR>
hari biṣa_ika asa moha bihaṃgā / sapanehũ nahiṃ agyāna prasaṃgā //<BR>
māyābasa matimaṃda abhāgī / hr̥dayã jamanikā bahubidhi lāgī //<BR>
te saṭha haṭha basa saṃsaya karahīṃ / nija agyāna rāma para dharahīṃ //<BR>
<BR>
 do.  kāma krodha mada lobha rata gr̥hāsakta dukharūpa /<BR>
      te kimi jānahiṃ raghupatihi mūḷha pare tama kūpa // 73(ka) //<BR>
<BR>
      nirguna rūpa sulabha ati saguna jāna nahiṃ koi /<BR>
      sugama agama nānā carita suni muni mana bhrama hoi // 73(kha) //<BR>
<BR>
sunu khagesa raghupati prabhutāī / kaha_ũ jathāmati kathā suhāī //<BR>
jehi bidhi moha bhaya_u prabhu mohī / sou saba kathā sunāva_ũ tohī //<BR>
rāma kr̥pā bhājana tumha tātā / hari guna prīti mohi sukhadātā //<BR>
tāte nahiṃ kachu tumhahiṃ durāva_ũ / parama rahasya manohara gāva_ũ //<BR>
sunahu rāma kara sahaja subhāū / jana abhimāna na rākhahiṃ kāū //<BR>
saṃsr̥ta mūla sūlaprada nānā / sakala soka dāyaka abhimānā //<BR>
tāte karahiṃ kr̥pānidhi dūrī / sevaka para mamatā ati bhūrī //<BR>
jimi sisu tana brana hoi gosāī / mātu cirāva kaṭhina kī nāīṃ //<BR>
<BR>
 do.  jadapi prathama dukha pāva_i rova_i bāla adhīra /<BR>
      byādhi nāsa hita jananī ganati na so sisu pīra // 74(ka) //<BR>
<BR>
      timi raghupati nija dāsakara harahiṃ māna hita lāgi /<BR>
      tulasidāsa aise prabhuhi kasa na bhajahu bhrama tyāgi // 74(kha) //<BR>
<BR>
rāma kr̥pā āpani jaḷatāī / kaha_ũ khagesa sunahu mana lāī //<BR>
jaba jaba rāma manuja tanu dharahīṃ / bhakta hetu līla bahu karahīṃ //<BR>
taba taba avadhapurī maiṃ zāū̃ / bālacarita biloki haraṣāū̃ //<BR>
janma mahotsava dekha_ũ jāī / baraṣa pā̃ca tahã raha_ũ lobhāī //<BR>
iṣṭadeva mama bālaka rāmā / sobhā bapuṣa koṭi sata kāmā //<BR>
nija prabhu badana nihāri nihārī / locana suphala kara_ũ uragārī //<BR>
laghu bāyasa bapu dhari hari saṃgā / dekha_ũ bālacarita bahuraṃgā //<BR>
<BR>
 do.  larikāīṃ jahã jahã phirahiṃ tahã tahã saṃga uḷāũ /<BR>
      jūṭhani para_i ajira mahã so uṭhāi kari khāũ // 75(ka) //<BR>
<BR>
      eka bāra atisaya saba carita kie raghubīra /<BR>
      sumirata prabhu līlā soi pulakita bhaya_u sarīra // 75(kha) //<BR>
<BR>
kaha_i bhasuṃḍa sunahu khaganāyaka / rāmacarita sevaka sukhadāyaka //<BR>
nr̥pamaṃdira suṃdara saba bhā̃tī / khacita kanaka mani nānā jātī //<BR>
barani na jāi rucira ãganāī / jahã khelahiṃ nita cāriu bhāī //<BR>
bālabinoda karata raghurāī / bicarata ajira janani sukhadāī //<BR>
marakata mr̥dula kalevara syāmā / aṃga aṃga prati chabi bahu kāmā //<BR>
nava rājīva aruna mr̥du caranā / padaja rucira nakha sasi duti haranā //<BR>
lalita aṃka kulisādika cārī / nūpura cārū madhura ravakārī //<BR>
cāru puraṭa mani racita banāī / kaṭi kiṃkina kala mukhara suhāī //<BR>
<BR>
 do.  rekhā traya sundara udara nābhī rucira gãbhīra /<BR>
      ura āyata bhrājata bibidha bāla bibhūṣana cīra // 76 //<BR>
<BR>
aruna pāni nakha karaja manohara / bāhu bisāla bibhūṣana suṃdara //<BR>
kaṃdha bāla kehari dara grīvā / cāru cibuka ānana chabi sīṃvā //<BR>
kalabala bacana adhara arunāre / dui dui dasana bisada bara bāre //<BR>
lalita kapola manohara nāsā / sakala sukhada sasi kara sama hāsā //<BR>
nīla kaṃja locana bhava mocana / bhrājata bhāla tilaka gorocana //<BR>
bikaṭa bhr̥kuṭi sama śravana suhāe / kuṃcita kaca mecaka chabi chāe //<BR>
pīta jhīni jhagulī tana sohī / kilakani citavani bhāvati mohī //<BR>
rūpa rāsi nr̥pa ajira bihārī / nācahiṃ nija pratibiṃba nihārī //<BR>
mohi sana karahīṃ bibidha bidhi krīḷā / baranata mohi hoti ati brīḷā //<BR>
kilakata mohi dharana jaba dhāvahiṃ / cala_ũ bhāgi taba pūpa dekhāvahiṃ //<BR>
<BR>
 do.  āvata nikaṭa hãsahiṃ prabhu bhājata rudana karāhiṃ /<BR>
      jāũ samīpa gahana pada phiri phiri cita_i parāhiṃ // 77(ka) //<BR>
<BR>
      prākr̥ta sisu iva līlā dekhi bhaya_u mohi moha /<BR>
      kavana caritra karata prabhu cidānaṃda saṃdoha // 77(kha) //<BR>
<BR>
etanā mana ānata khagarāyā / raghupati prerita byāpī māyā //<BR>
so māyā na dukhada mohi kāhīṃ / āna jīva iva saṃsr̥ta nāhīṃ //<BR>
nātha ihā̃ kachu kārana ānā / sunahu so sāvadhāna harijānā //<BR>
gyāna akhaṃḍa eka sītābara / māyā basya jīva sacarācara //<BR>
jauṃ saba keṃ raha gyāna ekarasa / īsvara jīvahi bheda kahahu kasa //<BR>
māyā basya jīva abhimānī / īsa basya māyā gunakhānī //<BR>
parabasa jīva svabasa bhagavaṃtā / jīva aneka eka śrīkaṃtā //<BR>
mudhā bheda jadyapi kr̥ta māyā / binu hari jāi na koṭi upāyā //<BR>
<BR>
 do.  rāmacaṃdra ke bhajana binu jo caha pada nirbāna /<BR>
      gyānavaṃta api so nara pasu binu pū̃cha biṣāna // 78(ka) //<BR>
<BR>
      rākāpati ṣoḷasa uahiṃ tārāgana samudāi //<BR>
      sakala girinha dava lāia binu rabi rāti na jāi // 78(kha) //<BR>
<BR>
aisehiṃ hari binu bhajana khagesā / miṭa_i na jīvanha kera kalesā //<BR>
hari sevakahi na byāpa abidyā / prabhu prerita byāpa_i tehi bidyā //<BR>
tāte nāsa na hoi dāsa kara / bheda bhagati bhāḷha_i bihaṃgabara //<BR>
bhrama te cakita rāma mohi dekhā / bihãse so sunu carita biseṣā //<BR>
tehi kautuka kara maramu na kāhū̃ / jānā anuja na mātu pitāhū̃ //<BR>
jānu pāni dhāe mohi dharanā / syāmala gāta aruna kara caranā //<BR>
taba maiṃ bhāgi caleũ uragāmī / rāma gahana kahã bhujā pasārī //<BR>
jimi jimi dūri uḷāũ akāsā / tahã bhuja hari dekha_ũ nija pāsā //<BR>
<BR>
 do.  brahmaloka lagi gaya_ũ maiṃ citaya_ũ pācha uḷāta /<BR>
      juga aṃgula kara bīca saba rāma bhujahi mohi tāta // 79(ka) //<BR>
<BR>
      saptābarana bheda kari jahā̃ lageṃ gati mori /<BR>
      gaya_ũ tahā̃ prabhu bhuja nirakhi byākula bhaya_ũ bahori // 79(kha) //<BR>
<BR>
mūdeũ nayana trasita jaba bhaya_ũ / puni citavata kosalapura gayaū̃ //<BR>
mohi biloki rāma musukāhīṃ / bihãsata turata gaya_ũ mukha māhīṃ //<BR>
udara mājha sunu aṃḍaja rāyā / dekheũ bahu brahmāṃḍa nikāyā //<BR>
ati bicitra tahã loka anekā / racanā adhika eka te ekā //<BR>
koṭinha caturānana gaurīsā / aganita uḍagana rabi rajanīsā //<BR>
aganita lokapāla jama kālā / aganita bhūdhara bhūmi bisālā //<BR>
sāgara sari sara bipina apārā / nānā bhā̃ti sr̥ṣṭi bistārā //<BR>
sura muni siddha nāga nara kiṃnara / cāri prakāra jīva sacarācara //<BR>
<BR>
 do.  jo nahiṃ dekhā nahiṃ sunā jo manahū̃ na samāi /<BR>
      so saba adbhuta dekheũ barani kavani bidhi jāi // 80(ka) //<BR>
<BR>
      eka eka brahmāṃḍa mahũ raha_ũ baraṣa sata eka /<BR>
      ehi bidhi dekhata phira_ũ maiṃ aṃḍa kaṭāha aneka // 80(kha) //<BR>
<BR>
      ehi bidhi dekhata phira_ũ maiṃ aṃḍa kaṭāha aneka // 80(kha) //<BR>
<BR>
loka loka prati bhinna bidhātā / bhinna biṣnu siva manu disitrātā //<BR>
nara gaṃdharba bhūta betālā / kiṃnara nisicara pasu khaga byālā //<BR>
deva danuja gana nānā jātī / sakala jīva tahã ānahi bhā̃tī //<BR>
mahi sari sāgara sara giri nānā / saba prapaṃca tahã āna_i ānā //<BR>
aṃḍakosa prati prati nija rupā / dekheũ jinasa aneka anūpā //<BR>
avadhapurī prati bhuvana ninārī / sarajū bhinna bhinna nara nārī //<BR>
dasaratha kausalyā sunu tātā / bibidha rūpa bharatādika bhrātā //<BR>
prati brahmāṃḍa rāma avatārā / dekha_ũ bālabinoda apārā //<BR>
<BR>
 do.  bhinna bhinna mai dīkha sabu ati bicitra harijāna /<BR>
      aganita bhuvana phireũ prabhu rāma na dekheũ āna // 81(ka) //<BR>
<BR>
      soi sisupana soi sobhā soi kr̥pāla raghubīra /<BR>
      bhuvana bhuvana dekhata phira_ũ prerita moha samīra // 81(kha)<BR>
<BR>
bhramata mohi brahmāṃḍa anekā / bīte manahũ kalpa sata ekā //<BR>
phirata phirata nija āśrama āya_ũ / tahã puni rahi kachu kāla gavā̃ya_ũ //<BR>
nija prabhu janma avadha suni pāya_ũ / nirbhara prema haraṣi uṭhi dhāya_ũ //<BR>
dekha_ũ janma mahotsava jāī / jehi bidhi prathama kahā maiṃ gāī //<BR>
rāma udara dekheũ jaga nānā / dekhata bana_i na jāi bakhānā //<BR>
tahã puni dekheũ rāma sujānā / māyā pati kr̥pāla bhagavānā //<BR>
kara_ũ bicāra bahori bahorī / moha kalila byāpita mati morī //<BR>
ubhaya gharī mahã maiṃ saba dekhā / bhaya_ũ bhramita mana moha biseṣā //<BR>
<BR>
 do.  dekhi kr̥pāla bikala mohi bihãse taba raghubīra /<BR>
      bihãsatahīṃ mukha bāhera āya_ũ sunu matidhīra // 82(ka) //<BR>
<BR>
      soi larikāī mo sana karana lage puni rāma /<BR>
      koṭi bhā̃ti samujhāva_ũ manu na laha_i biśrāma // 82(kha) //<BR>
<BR>
dekhi carita yaha so prabhutāī / samujhata deha dasā bisarāī //<BR>
dharani pareũ mukha āva na bātā / trāhi trāhi ārata jana trātā //<BR>
premākula prabhu mohi bilokī / nija māyā prabhutā taba rokī //<BR>
kara saroja prabhu mama sira dhareū / dīnadayāla sakala dukha hareū //<BR>
kīnha rāma mohi bigata bimohā / sevaka sukhada kr̥pā saṃdohā //<BR>
prabhutā prathama bicāri bicārī / mana mahã hoi haraṣa ati bhārī //<BR>
bhagata bachalatā prabhu kai dekhī / upajī mama ura prīti biseṣī //<BR>
sajala nayana pulakita kara jorī / kīnhiũ bahu bidhi binaya bahorī //<BR>
<BR>
 do.  suni saprema mama bānī dekhi dīna nija dāsa /<BR>
      bacana sukhada gaṃbhīra mr̥du bole ramānivāsa // 83(ka) //<BR>
<BR>
      kākabhasuṃḍi māgu bara ati prasanna mohi jāni /<BR>
      animādika sidhi apara ridhi moccha sakala sukha khāni // 83(kha) //<BR>
<BR>
gyāna bibeka birati bigyānā / muni durlabha guna je jaga nānā //<BR>
āju deũ saba saṃsaya nāhīṃ / māgu jo tohi bhāva mana māhīṃ //<BR>
suni prabhu bacana adhika anurāgeũ / mana anumāna karana taba lāgeū̃ //<BR>
prabhu kaha dena sakala sukha sahī / bhagati āpanī dena na kahī //<BR>
bhagati hīna guna saba sukha aise / lavana binā bahu biṃjana jaise //<BR>
bhajana hīna sukha kavane kājā / asa bicāri boleũ khagarājā //<BR>
jauṃ prabhu hoi prasanna bara dehū / mo para karahu kr̥pā aru nehū //<BR>
mana bhāvata bara māga_ũ svāmī / tumha udāra ura aṃtarajāmī //<BR>
<BR>
 do.  abirala bhagati bisudhda tava śruti purāna jo gāva /<BR>
      jehi khojata jogīsa muni prabhu prasāda kou pāva // 84(ka) //<BR>
<BR>
      bhagata kalpataru pranata hita kr̥pā siṃdhu sukha dhāma /<BR>
      soi nija bhagati mohi prabhu dehu dayā kari rāma // 84(kha) //<BR>
<BR>
evamastu kahi raghukulanāyaka / bole bacana parama sukhadāyaka //<BR>
sunu bāyasa taiṃ sahaja sayānā / kāhe na māgasi asa baradānā //<BR>
<BR>
saba sukha khāni bhagati taiṃ māgī / nahiṃ jaga kou tohi sama baḷabhāgī //<BR>
jo muni koṭi jatana nahiṃ lahahīṃ / je japa joga anala tana dahahīṃ //<BR>
rījheũ dekhi tori caturāī / māgehu bhagati mohi ati bhāī //<BR>
sunu bihaṃga prasāda aba moreṃ / saba subha guna basihahiṃ ura toreṃ //<BR>
bhagati gyāna bigyāna birāgā / joga caritra rahasya bibhāgā //<BR>
jānaba taiṃ sabahī kara bhedā / mama prasāda nahiṃ sādhana khedā //<BR>
<BR>
doṃ\ṃāyā saṃbhava bhrama saba aba na byāpihahiṃ tohi /<BR>
      jānesu brahma anādi aja aguna gunākara mohi // 85(ka) //<BR>
<BR>
      mohi bhagata priya saṃtata asa bicāri sunu kāga /<BR>
      kāyã bacana mana mama pada karesu acala anurāga // 85(kha) //<BR>
<BR>
aba sunu parama bimala mama bānī / satya sugama nigamādi bakhānī //<BR>
nija siddhāṃta sunāva_ũ tohī / sunu mana dharu saba taji bhaju mohī //<BR>
mama māyā saṃbhava saṃsārā / jīva carācara bibidhi prakārā //<BR>
saba mama priya saba mama upajāe / saba te adhika manuja mohi bhāe //<BR>
tinha mahã dvija dvija mahã śrutidhārī / tinha mahũ nigama dharama anusārī //<BR>
tinha mahã priya birakta puni gyānī / gyānihu te ati priya bigyānī //<BR>
tinha te puni mohi priya nija dāsā / jehi gati mori na dūsari āsā //<BR>
puni puni satya kaha_ũ tohi pāhīṃ / mohi sevaka sama priya kou nāhīṃ //<BR>
bhagati hīna biraṃci kina hoī / saba jīvahu sama priya mohi soī //<BR>
bhagativaṃta ati nīca_u prānī / mohi prānapriya asi mama bānī //<BR>
<BR>
 do.  suci susīla sevaka sumati priya kahu kāhi na lāga /<BR>
      śruti purāna kaha nīti asi sāvadhāna sunu kāga // 86 //<BR>
<BR>
eka pitā ke bipula kumārā / hohiṃ pr̥thaka guna sīla acārā //<BR>
kou paṃḍiṃta kou tāpasa gyātā / kou dhanavaṃta sūra kou dātā //<BR>
kou sarbagya dharmarata koī / saba para pitahi prīti sama hoī //<BR>
kou pitu bhagata bacana mana karmā / sapanehũ jāna na dūsara dharmā //<BR>
so suta priya pitu prāna samānā / jadyapi so saba bhā̃ti ayānā //<BR>
ehi bidhi jīva carācara jete / trijaga deva nara asura samete //<BR>
akhila bisva yaha mora upāyā / saba para mohi barābari dāyā //<BR>
tinha mahã jo parihari mada māyā / bhajai mohi mana baca arū kāyā //<BR>
<BR>
 do.  purūṣa napuṃsaka nāri vā jīva carācara koi /<BR>
      sarba bhāva bhaja kapaṭa taji mohi parama priya soi // 87(ka) //<BR>
<BR>
<BR>
 so.  satya kaha_ũ khaga tohi suci sevaka mama prānapriya /<BR>
      asa bicāri bhaju mohi parihari āsa bharosa saba // 87(kha) //<BR>
<BR>
kabahū̃ kāla na byāpihi tohī / sumiresu bhajesu niraṃtara mohī //<BR>
prabhu bacanāmr̥ta suni na aghāū̃ / tanu pulakita mana ati haraṣāū̃ //<BR>
so sukha jāna_i mana aru kānā / nahiṃ rasanā pahiṃ jāi bakhānā //<BR>
prabhu sobhā sukha jānahiṃ nayanā / kahi kimi sakahiṃ tinhahi nahiṃ bayanā //<BR>
bahu bidhi mohi prabodhi sukha deī / lage karana sisu kautuka teī //<BR>
sajala nayana kachu mukha kari rūkhā / cita_i mātu lāgī ati bhūkhā //<BR>
dekhi mātu ātura uṭhi dhāī / kahi mr̥du bacana lie ura lāī //<BR>
goda rākhi karāva paya pānā / raghupati carita lalita kara gānā //<BR>
<BR>
 so.  jehi sukha lāgi purāri asubha beṣa kr̥ta siva sukhada /<BR>
      avadhapurī nara nāri tehi sukha mahũ saṃtata magana // 88(ka) //<BR>
<BR>
      soi sukha lavalesa jinha bāraka sapanehũ laheu /<BR>
      te nahiṃ ganahiṃ khagesa brahmasukhahi sajjana sumati // 88(kha) //<BR>
<BR>
maiṃ puni avadha raheũ kachu kālā / dekheũ bālabinoda rasālā //<BR>
rāma prasāda bhagati bara pāya_ũ / prabhu pada baṃdi nijāśrama āya_ũ //<BR>
taba te mohi na byāpī māyā / jaba te raghunāyaka apanāyā //<BR>
yaha saba gupta carita maiṃ gāvā / hari māyā̃ jimi mohi nacāvā //<BR>
nija anubhava aba kaha_ũ khagesā / binu hari bhajana na jāhi kalesā //<BR>
rāma kr̥pā binu sunu khagarāī / jāni na jāi rāma prabhutāī //<BR>
jāneṃ binu na hoi paratītī / binu paratīti hoi nahiṃ prītī //<BR>
prīti binā nahiṃ bhagati diḷhāī / jimi khagapati jala kai cikanāī //<BR>
<BR>
 so.  binu gura hoi ki gyāna gyāna ki hoi birāga binu /<BR>
      gāvahiṃ beda purāna sukha ki lahia hari bhagati binu // 89(ka) //<BR>
<BR>
      kou biśrāma ki pāva tāta sahaja saṃtoṣa binu /<BR>
      calai ki jala binu nāva koṭi jatana paci paci maria // 89(kha) //<BR>
<BR>
binu saṃtoṣa na kāma nasāhīṃ / kāma achata sukha sapanehũ nāhīṃ //<BR>
rāma bhajana binu miṭahiṃ ki kāmā / thala bihīna taru kabahũ ki jāmā //<BR>
binu bigyāna ki samatā āva_i / kou avakāsa ki nabha binu pāva_i //<BR>
śraddhā binā dharma nahiṃ hoī / binu mahi gaṃdha ki pāva_i koī //<BR>
binu tapa teja ki kara bistārā / jala binu rasa ki hoi saṃsārā //<BR>
sīla ki mila binu budha sevakāī / jimi binu teja na rūpa gosāī //<BR>
nija sukha binu mana hoi ki thīrā / parasa ki hoi bihīna samīrā //<BR>
kavaniu siddhi ki binu bisvāsā / binu hari bhajana na bhava bhaya nāsā //<BR>
<BR>
 do.  binu bisvāsa bhagati nahiṃ tehi binu dravahiṃ na rāmu /<BR>
      rāma kr̥pā binu sapanehũ jīva na laha biśrāmu // 90(ka) //<BR>
<BR>
<BR>
 so.  asa bicāri matidhīra taji kutarka saṃsaya sakala /<BR>
      bhajahu rāma raghubīra karunākara suṃdara sukhada // 90(kha) //<BR>
<BR>
nija mati sarisa nātha maiṃ gāī / prabhu pratāpa mahimā khagarāī //<BR>
kaheũ na kachu kari juguti biseṣī / yaha saba maiṃ nija nayananhi dekhī //<BR>
mahimā nāma rūpa guna gāthā / sakala amita anaṃta raghunāthā //<BR>
nija nija mati muni hari guna gāvahiṃ / nigama seṣa siva pāra na pāvahiṃ //<BR>
tumhahi ādi khaga masaka prajaṃtā / nabha uḷāhiṃ nahiṃ pāvahiṃ aṃtā //<BR>
timi raghupati mahimā avagāhā / tāta kabahũ kou pāva ki thāhā //<BR>
rāmu kāma sata koṭi subhaga tana / durgā koṭi amita ari mardana //<BR>
sakra koṭi sata sarisa bilāsā / nabha sata koṭi amita avakāsā //<BR>
<BR>
 do.  maruta koṭi sata bipula bala rabi sata koṭi prakāsa /<BR>
      sasi sata koṭi susītala samana sakala bhava trāsa // 91(ka) //<BR>
<BR>
      kāla koṭi sata sarisa ati dustara durga duraṃta /<BR>
      dhūmaketu sata koṭi sama durādharaṣa bhagavaṃta // 91(kha) //<BR>
<BR>
\<BR>
prabhu agādha sata koṭi patālā / samana koṭi sata sarisa karālā //<BR>
tīratha amita koṭi sama pāvana / nāma akhila agha pūga nasāvana //<BR>
himagiri koṭi acala raghubīrā / siṃdhu koṭi sata sama gaṃbhīrā //<BR>
kāmadhenu sata koṭi samānā / sakala kāma dāyaka bhagavānā //<BR>
sārada koṭi amita caturāī / bidhi sata koṭi sr̥ṣṭi nipunāī //<BR>
biṣnu koṭi sama pālana kartā / rudra koṭi sata sama saṃhartā //<BR>
dhanada koṭi sata sama dhanavānā / māyā koṭi prapaṃca nidhānā //<BR>
bhāra dharana sata koṭi ahīsā / niravadhi nirupama prabhu jagadīsā //<BR>
<BR>
 chaṃ.  nirupama na upamā āna rāma samāna rāmu nigama kahai /<BR>
      jimi koṭi sata khadyota sama rabi kahata ati laghutā lahai //<BR>
      ehi bhā̃ti nija nija mati bilāsa munisa harihi bakhānahīṃ /<BR>
      prabhu bhāva gāhaka ati kr̥pāla saprema suni sukha mānahīṃ //<BR>
<BR>
 do.  rāmu amita guna sāgara thāha ki pāva_i koi /<BR>
      saṃtanha sana jasa kichu suneũ tumhahi sunāya_ũ soi // 92(ka) //<BR>
<BR>
<BR>
 so.  bhāva basya bhagavāna sukha nidhāna karunā bhavana /<BR>
      taji mamatā mada māna bhajia sadā sītā ravana // 92(kha) //<BR>
<BR>
suni bhusuṃḍi ke bacana suhāe / haraṣita khagapati paṃkha phulāe //<BR>
nayana nīra mana ati haraṣānā / śrīraghupati pratāpa ura ānā //<BR>
pāchila moha samujhi pachitānā / brahma anādi manuja kari mānā //<BR>
puni puni kāga carana siru nāvā / jāni rāma sama prema baḷhāvā //<BR>
gura binu bhava nidhi tara_i na koī / jauṃ biraṃci saṃkara sama hoī //<BR>
saṃsaya sarpa graseu mohi tātā / dukhada lahari kutarka bahu brātā //<BR>
tava sarūpa gāruḷi raghunāyaka / mohi jiāya_u jana sukhadāyaka //<BR>
tava prasāda mama moha nasānā / rāma rahasya anūpama jānā //<BR>
<BR>
 do.  tāhi prasaṃsi bibidha bidhi sīsa nāi kara jori /<BR>
      bacana binīta saprema mr̥du boleu garuḷa bahori // 93(ka) //<BR>
<BR>
      prabhu apane abibeka te būjha_ũ svāmī tohi /<BR>
      kr̥pāsiṃdhu sādara kahahu jāni dāsa nija mohi // 93(kha) //<BR>
<BR>
tumha sarbagya tanya tama pārā / sumati susīla sarala ācārā //<BR>
gyāna birati bigyāna nivāsā / raghunāyaka ke tumha priya dāsā //<BR>
kārana kavana deha yaha pāī / tāta sakala mohi kahahu bujhāī //<BR>
rāma carita sara suṃdara svāmī / pāyahu kahā̃ kahahu nabhagāmī //<BR>
nātha sunā maiṃ asa siva pāhīṃ / mahā pralayahũ nāsa tava nāhīṃ //<BR>
mudhā bacana nahiṃ īsvara kahaī / sou moreṃ mana saṃsaya ahaī //<BR>
aga jaga jīva nāga nara devā / nātha sakala jagu kāla kalevā //<BR>
aṃḍa kaṭāha amita laya kārī / kālu sadā duratikrama bhārī //<BR>
<BR>
 so.  tumhahi na byāpata kāla ati karāla kārana kavana /<BR>
      mohi so kahahu kr̥pāla gyāna prabhāva ki joga bala // 94(ka) //<BR>
<BR>
<BR>
 do.  prabhu tava āśrama āẽ mora moha bhrama bhāga /<BR>
      kārana kavana so nātha saba kahahu sahita anurāga // 94(kha) //<BR>
<BR>
garuḷa girā suni haraṣeu kāgā / boleu umā parama anurāgā //<BR>
dhanya dhanya tava mati uragārī / prasna tumhāri mohi ati pyārī //<BR>
suni tava prasna saprema suhāī / bahuta janama kai sudhi mohi āī //<BR>
saba nija kathā kaha_ũ maiṃ gāī / tāta sunahu sādara mana lāī //<BR>
japa tapa makha sama dama brata dānā / birati bibeka joga bigyānā //<BR>
saba kara phala raghupati pada premā / tehi binu kou na pāva_i chemā //<BR>
ehi tana rāma bhagati maiṃ pāī / tāte mohi mamatā adhikāī //<BR>
jehi teṃ kachu nija svāratha hoī / tehi para mamatā kara saba koī //<BR>
<BR>
 so.  pannagāri asi nīti śruti saṃmata sajjana kahahiṃ /<BR>
      ati nīcahu sana prīti karia jāni nija parama hita // 95(ka) //<BR>
<BR>
      pāṭa kīṭa teṃ hoi tehi teṃ pāṭaṃbara rucira /<BR>
      kr̥mi pāla_i sabu koi parama apāvana prāna sama // 95(kha) //<BR>
<BR>
svāratha sā̃ca jīva kahũ ehā / mana krama bacana rāma pada nehā //<BR>
soi pāvana soi subhaga sarīrā / jo tanu pāi bhajia raghubīrā //<BR>
rāma bimukha lahi bidhi sama dehī / kabi kobida na prasaṃsahiṃ tehī //<BR>
rāma bhagati ehiṃ tana ura jāmī / tāte mohi parama priya svāmī //<BR>
taja_ũ na tana nija icchā maranā / tana binu beda bhajana nahiṃ baranā //<BR>
prathama mohã mohi bahuta bigovā / rāma bimukha sukha kabahũ na sovā //<BR>
nānā janama karma puni nānā / kie joga japa tapa makha dānā //<BR>
kavana joni janameũ jahã nāhīṃ / maiṃ khagesa bhrami bhrami jaga māhīṃ //<BR>
dekheũ kari saba karama gosāī / sukhī na bhaya_ũ abahiṃ kī nāī //<BR>
sudhi mohi nātha janma bahu kerī / siva prasāda mati mohã na gherī //<BR>
<BR>
 do.  prathama janma ke carita aba kaha_ũ sunahu bihagesa /<BR>
      suni prabhu pada rati upaja_i jāteṃ miṭahiṃ kalesa // 96(ka) //<BR>
<BR>
      pūruba kalpa eka prabhu juga kalijuga mala mūla //<BR>
      nara aru nāri adharma rata sakala nigama pratikūla // 96(kha) //<BR>
<BR>
tehi kalijuga kosalapura jāī / janmata bhaya_ũ sūdra tanu pāī //<BR>
siva sevaka mana krama aru bānī / āna deva niṃdaka abhimānī //<BR>
dhana mada matta parama bācālā / ugrabuddhi ura daṃbha bisālā //<BR>
jadapi raheũ raghupati rajadhānī / tadapi na kachu mahimā taba jānī //<BR>
aba jānā maiṃ avadha prabhāvā / nigamāgama purāna asa gāvā //<BR>
kavanehũ janma avadha basa joī / rāma parāyana so pari hoī //<BR>
avadha prabhāva jāna taba prānī / jaba ura basahiṃ rāmu dhanupānī //<BR>
so kalikāla kaṭhina uragārī / pāpa parāyana saba nara nārī //<BR>
<BR>
 do.  kalimala grase dharma saba lupta bhae sadagraṃtha /<BR>
      daṃbhinha nija mati kalpi kari pragaṭa kie bahu paṃtha // 97(ka) //<BR>
<BR>
      bhae loga saba mohabasa lobha grase subha karma /<BR>
      sunu harijāna gyāna nidhi kaha_ũ kachuka kalidharma // 97(kha) //<BR>
<BR>
barana dharma nahiṃ āśrama cārī / śruti birodha rata saba nara nārī //<BR>
dvija śruti becaka bhūpa prajāsana / kou nahiṃ māna nigama anusāsana //<BR>
māraga soi jā kahũ joi bhāvā / paṃḍita soi jo gāla bajāvā //<BR>
mithyāraṃbha daṃbha rata joī / tā kahũ saṃta kaha_i saba koī //<BR>
soi sayāna jo paradhana hārī / jo kara daṃbha so baḷa ācārī //<BR>
jau kaha jhū̃ṭha masakharī jānā / kalijuga soi gunavaṃta bakhānā //<BR>
nirācāra jo śruti patha tyāgī / kalijuga soi gyānī so birāgī //<BR>
jākeṃ nakha aru jaṭā bisālā / soi tāpasa prasiddha kalikālā //<BR>
<BR>
 do.  asubha beṣa bhūṣana dhareṃ bhacchābhaccha je khāhiṃ /<BR>
      tei jogī tei siddha nara pūjya te kalijuga māhiṃ // 98(ka) //<BR>
<BR>
<BR>
 so.  je apakārī cāra tinha kara gaurava mānya tei /<BR>
      mana krama bacana labāra tei bakatā kalikāla mahũ // 98(kha) //<BR>
<BR>
nāri bibasa nara sakala gosāī / nācahiṃ naṭa markaṭa kī nāī //<BR>
sūdra dvijanha upadesahiṃ gyānā / meli janeū lehiṃ kudānā //<BR>
saba nara kāma lobha rata krodhī / deva bipra śruti saṃta birodhī //<BR>
guna maṃdira suṃdara pati tyāgī / bhajahiṃ nāri para puruṣa abhāgī //<BR>
saubhāginīṃ bibhūṣana hīnā / bidhavanha ke siṃgāra nabīnā //<BR>
gura siṣa badhira aṃdha kā lekhā / eka na suna_i eka nahiṃ dekhā //<BR>
hara_i siṣya dhana soka na haraī / so gura ghora naraka mahũ paraī //<BR>
mātu pitā bālakanhi bolābahiṃ / udara bharai soi dharma sikhāvahiṃ //<BR>
<BR>
 do.  brahma gyāna binu nāri nara kahahiṃ na dūsari bāta /<BR>
      kauḷī lāgi lobha basa karahiṃ bipra gura ghāta // 99(ka) //<BR>
<BR>
      bādahiṃ sūdra dvijanha sana hama tumha te kachu ghāṭi /<BR>
      jāna_i brahma so biprabara ā̃khi dekhāvahiṃ ḍāṭi // 99(kha) //<BR>
<BR>
para triya laṃpaṭa kapaṭa sayāne / moha droha mamatā lapaṭāne //<BR>
tei abhedabādī gyānī nara / dekhā meṃ caritra kalijuga kara //<BR>
āpu gae aru tinhahū ghālahiṃ / je kahũ sata māraga pratipālahiṃ //<BR>
kalpa kalpa bhari eka eka narakā / parahiṃ je dūṣahiṃ śruti kari tarakā //<BR>
je baranādhama teli kumhārā / svapaca kirāta kola kalavārā //<BR>
nāri muī gr̥ha saṃpati nāsī / mūḷa muḷāi hohiṃ sanyāsī //<BR>
te bipranha sana āpu pujāvahiṃ / ubhaya loka nija hātha nasāvahiṃ //<BR>
bipra niracchara lolupa kāmī / nirācāra saṭha br̥ṣalī svāmī //<BR>
sūdra karahiṃ japa tapa brata nānā / baiṭhi barāsana kahahiṃ purānā //<BR>
saba nara kalpita karahiṃ acārā / jāi na barani anīti apārā //<BR>
<BR>
 do.  bhae barana saṃkara kali bhinnasetu saba loga /<BR>
      karahiṃ pāpa pāvahiṃ dukha bhaya ruja soka biyoga // 100(ka) //<BR>
<BR>
      śruti saṃmata hari bhakti patha saṃjuta birati bibeka /<BR>
      tehi na calahiṃ nara moha basa kalpahiṃ paṃtha aneka // 100(kha) //<BR>
<BR>
<BR>
 chaṃ.  bahu dāma sãvārahiṃ dhāma jatī / biṣayā hari līnhi na rahi biratī //<BR>
      tapasī dhanavaṃta daridra gr̥hī / kali kautuka tāta na jāta kahī //<BR>
      kulavaṃti nikārahiṃ nāri satī / gr̥ha ānihiṃ cerī niberi gatī //<BR>
      suta mānahiṃ mātu pitā taba lauṃ / abalānana dīkha nahīṃ jaba lauṃ //<BR>
      sasurāri piāri lagī jaba teṃ / riparūpa kuṭuṃba bhae taba teṃ //<BR>
      nr̥pa pāpa parāyana dharma nahīṃ / kari daṃḍa biḍaṃba prajā nitahīṃ //<BR>
      dhanavaṃta kulīna malīna apī / dvija cinha janeu ughāra tapī //<BR>
      nahiṃ māna purāna na bedahi jo / hari sevaka saṃta sahī kali so /<BR>
      kabi br̥ṃda udāra dunī na sunī / guna dūṣaka brāta na kopi gunī //<BR>
      kali bārahiṃ bāra dukāla parai / binu anna dukhī saba loga marai //<BR>
<BR>
 do.  sunu khagesa kali kapaṭa haṭha daṃbha dveṣa pāṣaṃḍa /<BR>
      māna moha mārādi mada byāpi rahe brahmaṃḍa // 101(ka) //<BR>
<BR>
      tāmasa dharma karahiṃ nara japa tapa brata makha dāna /<BR>
      deva na baraṣahiṃ dharanīṃ bae na jāmahiṃ dhāna // 101(kha) //<BR>
<BR>
<BR>
 chaṃ.  abalā kaca bhūṣana bhūri chudhā / dhanahīna dukhī mamatā bahudhā //<BR>
      sukha cāhahiṃ mūḷha na dharma ratā / mati thori kaṭhori na komalatā // 1 //<BR>
<BR>
      nara pīḷita roga na bhoga kahīṃ / abhimāna birodha akāranahīṃ //<BR>
      laghu jīvana saṃbatu paṃca dasā / kalapāṃta na nāsa gumānu asā // 2 //<BR>
<BR>
      kalikāla bihāla kie manujā / nahiṃ mānata kvau anujā tanujā /<BR>
      nahiṃ toṣa bicāra na sītalatā / saba jāti kujāti bhae magatā // 3 //<BR>
<BR>
      iriṣā paruṣācchara lolupatā / bhari pūri rahī samatā bigatā //<BR>
      saba loga biyoga bisoka hue / baranāśrama dharma acāra gae // 4 //<BR>
<BR>
      dama dāna dayā nahiṃ jānapanī / jaḷatā parabaṃcanatāti ghanī //<BR>
      tanu poṣaka nāri narā sagare / paraniṃdaka je jaga mo bagare // 5 //<BR>
<BR>
<BR>
 do.  sunu byālāri kāla kali mala avaguna āgāra /<BR>
      guna_ũ bahuta kalijuga kara binu prayāsa nistāra // 102(ka) //<BR>
<BR>
      kr̥tajuga tretā dvāpara pūjā makha aru joga /<BR>
      jo gati hoi so kali hari nāma te pāvahiṃ loga // 102(kha) //<BR>
<BR>
kr̥tajuga saba jogī bigyānī / kari hari dhyāna tarahiṃ bhava prānī //<BR>
tretā̃ bibidha jagya nara karahīṃ / prabhuhi samarpi karma bhava tarahīṃ //<BR>
dvāpara kari raghupati pada pūjā / nara bhava tarahiṃ upāya na dūjā //<BR>
kalijuga kevala hari guna gāhā / gāvata nara pāvahiṃ bhava thāhā //<BR>
kalijuga joga na jagya na gyānā / eka adhāra rāma guna gānā //<BR>
saba bharosa taji jo bhaja rāmahi / prema sameta gāva guna grāmahi //<BR>
soi bhava tara kachu saṃsaya nāhīṃ / nāma pratāpa pragaṭa kali māhīṃ //<BR>
kali kara eka punīta pratāpā / mānasa punya hohiṃ nahiṃ pāpā //<BR>
<BR>
 do.  kalijuga sama juga āna nahiṃ jauṃ nara kara bisvāsa /<BR>
      gāi rāma guna gana bimalã bhava tara binahiṃ prayāsa // 103(ka) //<BR>
<BR>
      pragaṭa cāri pada dharma ke kalila mahũ eka pradhāna /<BR>
      jena kena bidhi dīnheṃ dāna kara_i kalyāna // 103(kha) //<BR>
<BR>
nita juga dharma hohiṃ saba kere / hr̥dayã rāma māyā ke prere //<BR>
suddha satva samatā bigyānā / kr̥ta prabhāva prasanna mana jānā //<BR>
satva bahuta raja kachu rati karmā / saba bidhi sukha tretā kara dharmā //<BR>
bahu raja svalpa satva kachu tāmasa / dvāpara dharma haraṣa bhaya mānasa //<BR>
tāmasa bahuta rajoguna thorā / kali prabhāva birodha cahũ orā //<BR>
budha juga dharma jāni mana māhīṃ / taji adharma rati dharma karāhīṃ //<BR>
kāla dharma nahiṃ byāpahiṃ tāhī / raghupati carana prīti ati jāhī //<BR>
naṭa kr̥ta bikaṭa kapaṭa khagarāyā / naṭa sevakahi na byāpa_i māyā //<BR>
<BR>
 do.  hari māyā kr̥ta doṣa guna binu hari bhajana na jāhiṃ /<BR>
      bhajia rāma taji kāma saba asa bicāri mana māhiṃ // 104(ka) //<BR>
<BR>
      tehi kalikāla baraṣa bahu baseũ avadha bihagesa /<BR>
      pareu dukāla bipati basa taba maiṃ gaya_ũ bidesa // 104(kha) //<BR>
<BR>
gaya_ũ ujenī sunu uragārī / dīna malīna daridra dukhārī //<BR>
gaẽ kāla kachu saṃpati pāī / tahã puni kara_ũ saṃbhu sevakāī //<BR>
bipra eka baidika siva pūjā / kara_i sadā tehi kāju na dūjā //<BR>
parama sādhu paramāratha biṃdaka / saṃbhu upāsaka nahiṃ hari niṃdaka //<BR>
tehi seva_ũ maiṃ kapaṭa sametā / dvija dayāla ati nīti niketā //<BR>
bāhija namra dekhi mohi sāīṃ / bipra paḷhāva putra kī nāīṃ //<BR>
saṃbhu maṃtra mohi dvijabara dīnhā / subha upadesa bibidha bidhi kīnhā //<BR>
japa_ũ maṃtra siva maṃdira jāī / hr̥dayã daṃbha ahamiti adhikāī //<BR>
<BR>
 do.  maiṃ khala mala saṃkula mati nīca jāti basa moha /<BR>
      hari jana dvija dekheṃ jara_ũ kara_ũ biṣnu kara droha // 105(ka) //<BR>
<BR>
<BR>
 so.  gura nita mohi prabodha dukhita dekhi ācarana mama /<BR>
      mohi upaja_i ati krodha daṃbhihi nīti ki bhāvaī // 105(kha) //<BR>
<BR>
eka bāra gura līnha bolāī / mohi nīti bahu bhā̃ti sikhāī //<BR>
siva sevā kara phala suta soī / abirala bhagati rāma pada hoī //<BR>
rāmahi bhajahiṃ tāta siva dhātā / nara pāvãra kai ketika bātā //<BR>
jāsu carana aja siva anurāgī / tātu drohã sukha cahasi abhāgī //<BR>
hara kahũ hari sevaka gura kaheū / suni khaganātha hr̥daya mama daheū //<BR>
adhama jāti maiṃ bidyā pāẽ / bhaya_ũ jathā ahi dūdha piāẽ //<BR>
mānī kuṭila kubhāgya kujātī / gura kara droha kara_ũ dinu rātī //<BR>
ati dayāla gura svalpa na krodhā / puni puni mohi sikhāva subodhā //<BR>
jehi te nīca baḷāī pāvā / so prathamahiṃ hati tāhi nasāvā //<BR>
dhūma anala saṃbhava sunu bhāī / tehi bujhāva ghana padavī pāī //<BR>
raja maga parī nirādara rahaī / saba kara pada prahāra nita sahaī //<BR>
maruta uḷāva prathama tehi bharaī / puni nr̥pa nayana kirīṭanhi paraī //<BR>
sunu khagapati asa samujhi prasaṃgā / budha nahiṃ karahiṃ adhama kara saṃgā //<BR>
kabi kobida gāvahiṃ asi nītī / khala sana kalaha na bhala nahiṃ prītī //<BR>
udāsīna nita rahia gosāīṃ / khala pariharia svāna kī nāīṃ //<BR>
maiṃ khala hr̥dayã kapaṭa kuṭilāī / gura hita kaha_i na mohi sohāī //<BR>
<BR>
 do.  eka bāra hara maṃdira japata raheũ siva nāma /<BR>
      gura āya_u abhimāna teṃ uṭhi nahiṃ kīnha pranāma // 106(ka) //<BR>
<BR>
      so dayāla nahiṃ kaheu kachu ura na roṣa lavalesa /<BR>
      ati agha gura apamānatā sahi nahiṃ sake mahesa // 106(kha) //<BR>
<BR>
maṃdira mājha bhaī nabha bānī / re hatabhāgya agya abhimānī //<BR>
jadyapi tava gura keṃ nahiṃ krodhā / ati kr̥pāla cita samyaka bodhā //<BR>
tadapi sāpa saṭha daiha_ũ tohī / nīti birodha sohāi na mohī //<BR>
jauṃ nahiṃ daṃḍa karauṃ khala torā / bhraṣṭa hoi śrutimāraga morā //<BR>
je saṭha gura sana iriṣā karahīṃ / raurava naraka koṭi juga parahīṃ //<BR>
trijaga joni puni dharahiṃ sarīrā / ayuta janma bhari pāvahiṃ pīrā //<BR>
baiṭha rahesi ajagara iva pāpī / sarpa hohi khala mala mati byāpī //<BR>
mahā biṭapa koṭara mahũ jāī // rahu adhamādhama adhagati pāī //<BR>
<BR>
 do.  hāhākāra kīnha gura dāruna suni siva sāpa //<BR>
      kaṃpita mohi biloki ati ura upajā paritāpa // 107(ka) //<BR>
<BR>
      kari daṃḍavata saprema dvija siva sanmukha kara jori /<BR>
      binaya karata gadagada svara samujhi ghora gati mori // 107(kha) //<BR>
<BR>
namāmīśamīśāna nirvāṇarūpaṃ / viṃbhuṃ byāpakaṃ brahma vedasvarūpaṃ /<BR>
nijaṃ nirguṇaṃ nirvikalpaṃ nirīṃha / cidākāśamākāśavāsaṃ bhaje 'haṃ //<BR>
nirākāramoṃkāramūlaṃ turīyaṃ / girā gyāna gotītamīśaṃ girīśaṃ //<BR>
karālaṃ mahākāla kālaṃ kr̥pālaṃ / guṇāgāra saṃsārapāraṃ nato 'haṃ //<BR>
tuṣārādri saṃkāśa gauraṃ gabhīraṃ / manobhūta koṭi prabhā śrī śarīraṃ //<BR>
sphuranmauli kallolinī cāru gaṃgā / lasadbhālabālendu kaṃṭhe bhujaṃgā //<BR>
calatkuṃḍalaṃ bhrū sunetraṃ viśālaṃ / prasannānanaṃ nīlakaṃṭhaṃ dayālaṃ //<BR>
mr̥gādhīśacarmāmbaraṃ muṇḍamālaṃ / priyaṃ śaṃkaraṃ sarvanāthaṃ bhajāmi //<BR>
pracaṃḍaṃ prakr̥ṣṭaṃ pragalbhaṃ pareśaṃ / akhaṃḍaṃ ajaṃ bhānukoṭiprakāśaṃ //<BR>
trayaḥśūla nirmūlanaṃ śūlapāṇiṃ / bhaje 'haṃ bhavānīpatiṃ bhāvagamyaṃ //<BR>
kalātīta kalyāṇa kalpāntakārī / sadā sajjanāndadātā purārī //<BR>
cidānaṃdasaṃdoha mohāpahārī / prasīda prasīda prabho manmathārī //<BR>
na yāvad umānātha pādāravindaṃ / bhajaṃtīha loke pare vā narāṇāṃ //<BR>
na tāvatsukhaṃ śānti santāpanāśaṃ / prasīda prabho sarvabhūtādhivāsaṃ //<BR>
na jānāmi yogaṃ japaṃ naiva pūjāṃ / nato 'haṃ sadā sarvadā śaṃbhu tubhyaṃ //<BR>
jarā janma duḥkhaugha tātapyamānaṃ / prabho pāhi āpannamāmīśa śaṃbho //<BR>
śloka\-rudrāṣṭakamidaṃ proktaṃ vipreṇa haratoṣaye /<BR>
       ye paṭhanti narā bhaktyā teṣāṃ śambhuḥ prasīdati // 9 //<BR>
<BR>
<BR>
 do.  \-suni binatī sarbagya siva dekhi bripra anurāgu /<BR>
      puni maṃdira nabhabānī bha_i dvijabara bara māgu // 108(ka) //<BR>
<BR>
      jauṃ prasanna prabhu mo para nātha dīna para nehu /<BR>
      nija pada bhagati dei prabhu puni dūsara bara dehu // 108(kha) //<BR>
<BR>
      tava māyā basa jīva jaḷa saṃtata phira_i bhulāna /<BR>
      tehi para krodha na karia prabhu kr̥pā siṃdhu bhagavāna // 108(ga) //<BR>
<BR>
      saṃkara dīnadayāla aba ehi para hohu kr̥pāla /<BR>
      sāpa anugraha hoi jehiṃ nātha thorehīṃ kāla // 108(gha) //<BR>
<BR>
ehi kara hoi parama kalyānā / soi karahu aba kr̥pānidhānā //<BR>
bipragirā suni parahita sānī / evamastu iti bha_i nabhabānī //<BR>
jadapi kīnha ehiṃ dāruna pāpā / maiṃ puni dīnha kopa kari sāpā //<BR>
tadapi tumhāra sādhutā dekhī / kariha_ũ ehi para kr̥pā biseṣī //<BR>
chamāsīla je para upakārī / te dvija mohi priya jathā kharārī //<BR>
mora śrāpa dvija byartha na jāihi / janma sahasa avasya yaha pāihi //<BR>
janamata marata dusaha dukha hoī / ahi svalpa_u nahiṃ byāpihi soī //<BR>
kavaneũ janma miṭihi nahiṃ gyānā / sunahi sūdra mama bacana pravānā //<BR>
raghupati purīṃ janma taba bhayaū / puni taiṃ mama sevā̃ mana dayaū //<BR>
purī prabhāva anugraha moreṃ / rāma bhagati upajihi ura toreṃ //<BR>
sunu mama bacana satya aba bhāī / haritoṣana brata dvija sevakāī //<BR>
aba jani karahi bipra apamānā / jānehu saṃta anaṃta samānā //<BR>
iṃdra kulisa mama sūla bisālā / kāladaṃḍa hari cakra karālā //<BR>
jo inha kara mārā nahiṃ maraī / bipradroha pāvaka so jaraī //<BR>
asa bibeka rākhehu mana māhīṃ / tumha kahã jaga durlabha kachu nāhīṃ //<BR>
aura_u eka āsiṣā morī / apratihata gati hoihi torī //<BR>
<BR>
 do.  suni siva bacana haraṣi gura evamastu iti bhāṣi /<BR>
      mohi prabodhi gaya_u gr̥ha saṃbhu carana ura rākhi // 109(ka) //<BR>
<BR>
      prerita kāla bidhi giri jāi bhaya_ũ maiṃ byāla /<BR>
      puni prayāsa binu so tanu jajeũ gaẽ kachu kāla // 109(kha) //<BR>
<BR>
      joi tanu dhara_ũ taja_ũ puni anāyāsa harijāna /<BR>
      jimi nūtana paṭa pahira_i nara parihara_i purāna // 109(ga) //<BR>
<BR>
      sivã rākhī śruti nīti aru maiṃ nahiṃ pāvā klesa /<BR>
      ehi bidhi dhareũ bibidha tanu gyāna na gaya_u khagesa // 109(gha) //<BR>
<BR>
trijaga deva nara joi tanu dhara_ũ / tahã tahã rāma bhajana anusaraū̃ //<BR>
eka sūla mohi bisara na kāū / gura kara komala sīla subhāū //<BR>
carama deha dvija kai maiṃ pāī / sura durlabha purāna śruti gāī //<BR>
khela_ũ tahū̃ bālakanha mīlā / kara_ũ sakala raghunāyaka līlā //<BR>
prauḷha bhaẽ mohi pitā paḷhāvā / samajha_ũ suna_ũ guna_ũ nahiṃ bhāvā //<BR>
mana te sakala bāsanā bhāgī / kevala rāma carana laya lāgī //<BR>
kahu khagesa asa kavana abhāgī / kharī seva suradhenuhi tyāgī //<BR>
prema magana mohi kachu na sohāī / hāreu pitā paḷhāi paḷhāī //<BR>
bhae kālabasa jaba pitu mātā / maiṃ bana gaya_ũ bhajana janatrātā //<BR>
jahã jahã bipina munīsvara pāva_ũ / āśrama jāi jāi siru nāva_ũ //<BR>
būjhata tinhahi rāma guna gāhā / kahahiṃ suna_ũ haraṣita khaganāhā //<BR>
sunata phira_ũ hari guna anubādā / abyāhata gati saṃbhu prasādā //<BR>
chūṭī tribidha īṣanā gāḷhī / eka lālasā ura ati bāḷhī //<BR>
rāma carana bārija jaba dekhauṃ / taba nija janma saphala kari lekhauṃ //<BR>
jehi pū̃cha_ũ soi muni asa kahaī / īsvara sarba bhūtamaya ahaī //<BR>
nirguna mata nahiṃ mohi sohāī / saguna brahma rati ura adhikāī //<BR>
<BR>
 do.  gura ke bacana surati kari rāma carana manu lāga /<BR>
      raghupati jasa gāvata phira_ũ chana chana nava anurāga // 110(ka) //<BR>
<BR>
      meru sikhara baṭa chāyā̃ muni lomasa āsīna /<BR>
      dekhi carana siru nāya_ũ bacana kaheũ ati dīna // 110(kha) //<BR>
<BR>
      suni mama bacana binīta mr̥du muni kr̥pāla khagarāja /<BR>
      mohi sādara pū̃chata bhae dvija āyahu kehi kāja // 110(ga) //<BR>
<BR>
      taba maiṃ kahā kr̥pānidhi tumha sarbagya sujāna /<BR>
      saguna brahma avarādhana mohi kahahu bhagavāna // 110(gha) //<BR>
<BR>
taba muniṣa raghupati guna gāthā / kahe kachuka sādara khaganāthā //<BR>
brahmagyāna rata muni bigyāni / mohi parama adhikārī jānī //<BR>
lāge karana brahma upadesā / aja adveta aguna hr̥dayesā //<BR>
akala anīha anāma arupā / anubhava gamya akhaṃḍa anūpā //<BR>
mana gotīta amala abināsī / nirbikāra niravadhi sukha rāsī //<BR>
so taiṃ tāhi tohi nahiṃ bhedā / bāri bīci iva gāvahi bedā //<BR>
bibidha bhā̃ti mohi muni samujhāvā / nirguna mata mama hr̥dayã na āvā //<BR>
puni maiṃ kaheũ nāi pada sīsā / saguna upāsana kahahu munīsā //<BR>
rāma bhagati jala mama mana mīnā / kimi bilagāi munīsa prabīnā //<BR>
soi upadesa kahahu kari dāyā / nija nayananhi dekhauṃ raghurāyā //<BR>
bhari locana biloki avadhesā / taba suniha_ũ nirguna upadesā //<BR>
muni puni kahi harikathā anūpā / khaṃḍi saguna mata aguna nirūpā //<BR>
taba maiṃ nirguna mata kara dūrī / saguna nirūpa_ũ kari haṭha bhūrī //<BR>
uttara pratiuttara maiṃ kīnhā / muni tana bhae krodha ke cīnhā //<BR>
sunu prabhu bahuta avagyā kiẽ / upaja krodha gyāninha ke hiẽ //<BR>
ati saṃgharaṣana jauṃ kara koī / anala pragaṭa caṃdana te hoī //<BR>
<BR>
 do.  \-bāraṃbāra sakopa muni kara_i nirupana gyāna /<BR>
      maiṃ apaneṃ mana baiṭha taba kara_ũ bibidha anumāna // 111(ka) //<BR>
<BR>
      krodha ki dvetabuddhi binu dvaita ki binu agyāna /<BR>
      māyābasa parichinna jaḷa jīva ki īsa samāna // 111(kha) //<BR>
<BR>
kabahũ ki dukha saba kara hita tākeṃ / tehi ki daridra parasa mani jākeṃ //<BR>
paradrohī kī hohiṃ nisaṃkā / kāmī puni ki rahahiṃ akalaṃkā //<BR>
baṃsa ki raha dvija anahita kīnheṃ / karma ki hohiṃ svarūpahi cīnheṃ //<BR>
kāhū sumati ki khala sãga jāmī / subha gati pāva ki paratriya gāmī //<BR>
bhava ki parahiṃ paramātmā biṃdaka / sukhī ki hohiṃ kabahũ hariniṃdaka //<BR>
rāju ki raha_i nīti binu jāneṃ / agha ki rahahiṃ haricarita bakhāneṃ //<BR>
pāvana jasa ki punya binu hoī / binu agha ajasa ki pāva_i koī //<BR>
lābhu ki kichu hari bhagati samānā / jehi gāvahiṃ śruti saṃta purānā //<BR>
hāni ki jaga ehi sama kichu bhāī / bhajia na rāmahi nara tanu pāī //<BR>
agha ki pisunatā sama kachu ānā / dharma ki dayā sarisa harijānā //<BR>
ehi bidhi amiti juguti mana gunaū̃ / muni upadesa na sādara sunaū̃ //<BR>
puni puni saguna paccha maiṃ ropā / taba muni boleu bacana sakopā //<BR>
mūḷha parama sikha deũ na mānasi / uttara pratiuttara bahu ānasi //<BR>
satya bacana bisvāsa na karahī / bāyasa iva sabahī te ḍarahī //<BR>
saṭha svapaccha taba hr̥dayã bisālā / sapadi hohi pacchī caṃḍālā //<BR>
līnha śrāpa maiṃ sīsa caḷhāī / nahiṃ kachu bhaya na dīnatā āī //<BR>
<BR>
 do.  turata bhaya_ũ maiṃ kāga taba puni muni pada siru nāi /<BR>
      sumiri rāma raghubaṃsa mani haraṣita caleũ uḷāi // 112(ka) //<BR>
<BR>
      umā je rāma carana rata bigata kāma mada krodha //<BR>
      nija prabhumaya dekhahiṃ jagata kehi sana karahiṃ birodha // 112(kha) //<BR>
<BR>
sunu khagesa nahiṃ kachu riṣi dūṣana / ura preraka raghubaṃsa bibhūṣana //<BR>
kr̥pāsiṃdhu muni mati kari bhorī / līnhi prema paricchā morī //<BR>
mana baca krama mohi nija jana jānā / muni mati puni pherī bhagavānā //<BR>
riṣi mama mahata sīlatā dekhī / rāma carana bisvāsa biseṣī //<BR>
ati bisamaya puni puni pachitāī / sādara muni mohi līnha bolāī //<BR>
mama paritoṣa bibidha bidhi kīnhā / haraṣita rāmamaṃtra taba dīnhā //<BR>
bālakarūpa rāma kara dhyānā / kaheu mohi muni kr̥pānidhānā //<BR>
suṃdara sukhada mihi ati bhāvā / so prathamahiṃ maiṃ tumhahi sunāvā //<BR>
muni mohi kachuka kāla tahã rākhā / rāmacaritamānasa taba bhāṣā //<BR>
sādara mohi yaha kathā sunāī / puni bole muni girā suhāī //<BR>
rāmacarita sara gupta suhāvā / saṃbhu prasāda tāta maiṃ pāvā //<BR>
tohi nija bhagata rāma kara jānī / tāte maiṃ saba kaheũ bakhānī //<BR>
rāma bhagati jinha keṃ ura nāhīṃ / kabahũ na tāta kahia tinha pāhīṃ //<BR>
muni mohi bibidha bhā̃ti samujhāvā / maiṃ saprema muni pada siru nāvā //<BR>
nija kara kamala parasi mama sīsā / haraṣita āsiṣa dīnha munīsā //<BR>
rāma bhagati abirala ura toreṃ / basihi sadā prasāda aba moreṃ //<BR>
<BR>
 do.  \-sadā rāma priya hohu tumha subha guna bhavana amāna /<BR>
      kāmarūpa icdhāmarana gyāna birāga nidhāna // 113(ka) //<BR>
<BR>
      jeṃhiṃ āśrama tumha basaba puni sumirata śrībhagavaṃta /<BR>
      byāpihi tahã na abidyā jojana eka prajaṃta // 113(kha) //<BR>
<BR>
kāla karma guna doṣa subhāū / kachu dukha tumhahi na byāpihi kāū //<BR>
rāma rahasya lalita bidhi nānā / gupta pragaṭa itihāsa purānā //<BR>
binu śrama tumha jānaba saba soū / nita nava neha rāma pada hoū //<BR>
jo icchā karihahu mana māhīṃ / hari prasāda kachu durlabha nāhīṃ //<BR>
suni muni āsiṣa sunu matidhīrā / brahmagirā bha_i gagana gãbhīrā //<BR>
evamastu tava baca muni gyānī / yaha mama bhagata karma mana bānī //<BR>
suni nabhagirā haraṣa mohi bhayaū / prema magana saba saṃsaya gayaū //<BR>
kari binatī muni āyasu pāī / pada saroja puni puni siru nāī //<BR>
haraṣa sahita ehiṃ āśrama āya_ũ / prabhu prasāda durlabha bara pāya_ũ //<BR>
ihā̃ basata mohi sunu khaga īsā / bīte kalapa sāta aru bīsā //<BR>
kara_ũ sadā raghupati guna gānā / sādara sunahiṃ bihaṃga sujānā //<BR>
jaba jaba avadhapurīṃ raghubīrā / dharahiṃ bhagata hita manuja sarīrā //<BR>
taba taba jāi rāma pura rahaū̃ / sisulīlā biloki sukha lahaū̃ //<BR>
puni ura rākhi rāma sisurūpā / nija āśrama āva_ũ khagabhūpā //<BR>
kathā sakala maiṃ tumhahi sunāī / kāga deha jehiṃ kārana pāī //<BR>
kahiũ tāta saba prasna tumhārī / rāma bhagati mahimā ati bhārī //<BR>
<BR>
 do.  tāte yaha tana mohi priya bhaya_u rāma pada neha /<BR>
      nija prabhu darasana pāya_ũ gae sakala saṃdeha // 114(ka) //<BR>
<BR>
        māsapārāyaṇa, untīsavā̃ viśrāma<BR>
      bhagati paccha haṭha kari raheũ dīnhi mahāriṣi sāpa /<BR>
      muni durlabha bara pāya_ũ dekhahu bhajana pratāpa // 114(kha) //<BR>
<BR>
je asi bhagati jāni pariharahīṃ / kevala gyāna hetu śrama karahīṃ //<BR>
te jaḷa kāmadhenu gr̥hã tyāgī / khojata āku phirahiṃ paya lāgī //<BR>
sunu khagesa hari bhagati bihāī / je sukha cāhahiṃ āna upāī //<BR>
te saṭha mahāsiṃdhu binu taranī / pairi pāra cāhahiṃ jaḷa karanī //<BR>
suni bhasuṃḍi ke bacana bhavānī / boleu garuḷa haraṣi mr̥du bānī //<BR>
tava prasāda prabhu mama ura māhīṃ / saṃsaya soka moha bhrama nāhīṃ //<BR>
suneũ punīta rāma guna grāmā / tumharī kr̥pā̃ laheũ biśrāmā //<BR>
eka bāta prabhu pū̃cha_ũ tohī / kahahu bujhāi kr̥pānidhi mohī //<BR>
kahahiṃ saṃta muni beda purānā / nahiṃ kachu durlabha gyāna samānā //<BR>
soi muni tumha sana kaheu gosāīṃ / nahiṃ ādarehu bhagati kī nāīṃ //<BR>
gyānahi bhagatihi aṃtara ketā / sakala kahahu prabhu kr̥pā niketā //<BR>
suni uragāri bacana sukha mānā / sādara boleu kāga sujānā //<BR>
bhagatihi gyānahi nahiṃ kachu bhedā / ubhaya harahiṃ bhava saṃbhava khedā //<BR>
nātha munīsa kahahiṃ kachu aṃtara / sāvadhāna sou sunu bihaṃgabara //<BR>
gyāna birāga joga bigyānā / e saba puruṣa sunahu harijānā //<BR>
puruṣa pratāpa prabala saba bhā̃tī / abalā abala sahaja jaḷa jātī //<BR>
<BR>
 do.  \-puruṣa tyāgi saka nārihi jo birakta mati dhīra //<BR>
      na tu kāmī biṣayābasa bimukha jo pada raghubīra // 115(ka) //<BR>
<BR>
<BR>
 so.  sou muni gyānanidhāna mr̥ganayanī bidhu mukha nirakhi /<BR>
      bibasa hoi harijāna nāri biṣnu māyā pragaṭa // 115(kha) //<BR>
<BR>
ihā̃ na pacchapāta kachu rākha_ũ / beda purāna saṃta mata bhāṣa_ũ //<BR>
moha na nāri nāri keṃ rūpā / pannagāri yaha rīti anūpā //<BR>
māyā bhagati sunahu tumha doū / nāri barga jāna_i saba koū //<BR>
puni raghubīrahi bhagati piārī / māyā khalu nartakī bicārī //<BR>
bhagatihi sānukūla raghurāyā / tāte tehi ḍarapati ati māyā //<BR>
rāma bhagati nirupama nirupādhī / basa_i jāsu ura sadā abādhī //<BR>
tehi biloki māyā sakucāī / kari na saka_i kachu nija prabhutāī //<BR>
asa bicāri je muni bigyānī / jācahīṃ bhagati sakala sukha khānī //<BR>
<BR>
 do.  yaha rahasya raghunātha kara begi na jāna_i koi /<BR>
      jo jāna_i raghupati kr̥pā̃ sapanehũ moha na hoi // 116(ka) //<BR>
<BR>
      aura_u gyāna bhagati kara bheda sunahu suprabīna /<BR>
      jo suni hoi rāma pada prīti sadā abichīna // 116(kha) //<BR>
<BR>
sunahu tāta yaha akatha kahānī / samujhata bana_i na jāi bakhānī //<BR>
īsvara aṃsa jīva abināsī / cetana amala sahaja sukha rāsī //<BR>
so māyābasa bhaya_u gosāīṃ / bãdhyo kīra marakaṭa kī nāī //<BR>
jaḷa cetanahi graṃthi pari gaī / jadapi mr̥ṣā chūṭata kaṭhinaī //<BR>
taba te jīva bhaya_u saṃsārī / chūṭa na graṃthi na hoi sukhārī //<BR>
śruti purāna bahu kaheu upāī / chūṭa na adhika adhika arujhāī //<BR>
jīva hr̥dayã tama moha biseṣī / graṃthi chūṭa kimi para_i na dekhī //<BR>
asa saṃjoga īsa jaba karaī / tabahũ kadācita so niruaraī //<BR>
sāttvika śraddhā dhenu suhāī / jauṃ hari kr̥pā̃ hr̥dayã basa āī //<BR>
japa tapa brata jama niyama apārā / je śruti kaha subha dharma acārā //<BR>
tei tr̥na harita carai jaba gāī / bhāva baccha sisu pāi penhāī //<BR>
noi nibr̥tti pātra bisvāsā / nirmala mana ahīra nija dāsā //<BR>
parama dharmamaya paya duhi bhāī / avaṭai anala akāma bihāī //<BR>
toṣa maruta taba chamā̃ juḷāvai / dhr̥ti sama jāvanu dei jamāvai //<BR>
muditā̃ mathaiṃ bicāra mathānī / dama adhāra raju satya subānī //<BR>
taba mathi kāḷhi lei navanītā / bimala birāga subhaga supunītā //<BR>
<BR>
 do.  joga agini kari pragaṭa taba karma subhāsubha lāi /<BR>
      buddhi sirāvaiṃ gyāna ghr̥ta mamatā mala jari jāi // 117(ka) //<BR>
<BR>
      taba bigyānarūpini buddhi bisada ghr̥ta pāi /<BR>
      citta diā bhari dharai dr̥ḷha samatā diaṭi banāi // 117(kha) //<BR>
<BR>
      tīni avasthā tīni guna tehi kapāsa teṃ kāḷhi /<BR>
      tūla turīya sãvāri puni bātī karai sugāḷhi // 117(ga) //<BR>
<BR>
<BR>
 so.  ehi bidhi lesai dīpa teja rāsi bigyānamaya //<BR>
      jātahiṃ jāsu samīpa jarahiṃ madādika salabha saba // 117(gha) //<BR>
<BR>
sohamasmi iti br̥tti akhaṃḍā / dīpa sikhā soi parama pracaṃḍā //<BR>
ātama anubhava sukha suprakāsā / taba bhava mūla bheda bhrama nāsā //<BR>
prabala abidyā kara parivārā / moha ādi tama miṭa_i apārā //<BR>
taba soi buddhi pāi ũjiārā / ura gr̥hã baiṭhi graṃthi niruārā //<BR>
chorana graṃthi pāva jauṃ soī / taba yaha jīva kr̥tāratha hoī //<BR>
chorata graṃthi jāni khagarāyā / bighna aneka kara_i taba māyā //<BR>
riddhi siddhi prera_i bahu bhāī / buddhahi lobha dikhāvahiṃ āī //<BR>
kala bala chala kari jāhiṃ samīpā / aṃcala bāta bujhāvahiṃ dīpā //<BR>
hoi buddhi jauṃ parama sayānī / tinha tana citava na anahita jānī //<BR>
jauṃ tehi bighna buddhi nahiṃ bādhī / tau bahori sura karahiṃ upādhī //<BR>
iṃdrīṃ dvāra jharokhā nānā / tahã tahã sura baiṭhe kari thānā //<BR>
āvata dekhahiṃ biṣaya bayārī / te haṭhi dehī kapāṭa ughārī //<BR>
jaba so prabhaṃjana ura gr̥hã jāī / tabahiṃ dīpa bigyāna bujhāī //<BR>
graṃthi na chūṭi miṭā so prakāsā / buddhi bikala bha_i biṣaya batāsā //<BR>
iṃdrinha suranha na gyāna sohāī / biṣaya bhoga para prīti sadāī //<BR>
biṣaya samīra buddhi kr̥ta bhorī / tehi bidhi dīpa ko bāra bahorī //<BR>
<BR>
 do.  taba phiri jīva bibidha bidhi pāva_i saṃsr̥ti klesa /<BR>
      hari māyā ati dustara tari na jāi bihagesa // 118(ka) //<BR>
<BR>
      kahata kaṭhina samujhata kaṭhina sādhana kaṭhina bibeka /<BR>
      hoi ghunācchara nyāya jauṃ puni pratyūha aneka // 118(kha) //<BR>
<BR>
gyāna paṃtha kr̥pāna kai dhārā / parata khagesa hoi nahiṃ bārā //<BR>
jo nirbighna paṃtha nirbahaī / so kaivalya parama pada lahaī //<BR>
ati durlabha kaivalya parama pada / saṃta purāna nigama āgama bada //<BR>
rāma bhajata soi mukuti gosāī / ana_icchita āva_i bariāī //<BR>
jimi thala binu jala rahi na sakāī / koṭi bhā̃ti kou karai upāī //<BR>
tathā moccha sukha sunu khagarāī / rahi na saka_i hari bhagati bihāī //<BR>
asa bicāri hari bhagata sayāne / mukti nirādara bhagati lubhāne //<BR>
bhagati karata binu jatana prayāsā / saṃsr̥ti mūla abidyā nāsā //<BR>
bhojana karia tr̥piti hita lāgī / jimi so asana pacavai jaṭharāgī //<BR>
asi haribhagati sugama sukhadāī / ko asa mūḷha na jāhi sohāī //<BR>
<BR>
 do.  sevaka sebya bhāva binu bhava na taria uragāri //<BR>
      bhajahu rāma pada paṃkaja asa siddhāṃta bicāri // 119(ka) //<BR>
<BR>
      jo cetana kahã zaḷa kara_i zaḷahi kara_i caitanya /<BR>
      asa samartha raghunāyakahiṃ bhajahiṃ jīva te dhanya // 119(kha) //<BR>
<BR>
kaheũ gyāna siddhāṃta bujhāī / sunahu bhagati mani kai prabhutāī //<BR>
rāma bhagati ciṃtāmani suṃdara / basa_i garuḷa jāke ura aṃtara //<BR>
parama prakāsa rūpa dina rātī / nahiṃ kachu cahia diā ghr̥ta bātī //<BR>
moha daridra nikaṭa nahiṃ āvā / lobha bāta nahiṃ tāhi bujhāvā //<BR>
prabala abidyā tama miṭi jāī / hārahiṃ sakala salabha samudāī //<BR>
khala kāmādi nikaṭa nahiṃ jāhīṃ / basa_i bhagati jāke ura māhīṃ //<BR>
garala sudhāsama ari hita hoī / tehi mani binu sukha pāva na koī //<BR>
byāpahiṃ mānasa roga na bhārī / jinha ke basa saba jīva dukhārī //<BR>
rāma bhagati mani ura basa jākeṃ / dukha lavalesa na sapanehũ tākeṃ //<BR>
catura siromani tei jaga māhīṃ / je mani lāgi sujatana karāhīṃ //<BR>
so mani jadapi pragaṭa jaga ahaī / rāma kr̥pā binu nahiṃ kou lahaī //<BR>
sugama upāya pāibe kere / nara hatabhāgya dehiṃ bhaṭamere //<BR>
pāvana parbata beda purānā / rāma kathā rucirākara nānā //<BR>
marmī sajjana sumati kudārī / gyāna birāga nayana uragārī //<BR>
bhāva sahita khoja_i jo prānī / pāva bhagati mani saba sukha khānī //<BR>
moreṃ mana prabhu asa bisvāsā / rāma te adhika rāma kara dāsā //<BR>
rāma siṃdhu ghana sajjana dhīrā / caṃdana taru hari saṃta samīrā //<BR>
saba kara phala hari bhagati suhāī / so binu saṃta na kāhū̃ pāī //<BR>
asa bicāri joi kara satasaṃgā / rāma bhagati tehi sulabha bihaṃgā //<BR>
<BR>
 do.  brahma payonidhi maṃdara gyāna saṃta sura āhiṃ /<BR>
      kathā sudhā mathi kāḷhahiṃ bhagati madhuratā jāhiṃ // 120(ka) //<BR>
<BR>
      birati carma asi gyāna mada lobha moha ripu māri /<BR>
      jaya pāia so hari bhagati dekhu khagesa bicāri // 120(kha) //<BR>
<BR>
puni saprema boleu khagarāū / jauṃ kr̥pāla mohi ūpara bhāū //<BR>
nātha mohi nija sevaka jānī / sapta prasna kahahu bakhānī //<BR>
prathamahiṃ kahahu nātha matidhīrā / saba te durlabha kavana sarīrā //<BR>
baḷa dukha kavana kavana sukha bhārī / sou saṃchepahiṃ kahahu bicārī //<BR>
saṃta asaṃta marama tumha jānahu / tinha kara sahaja subhāva bakhānahu //<BR>
kavana punya śruti bidita bisālā / kahahu kavana agha parama karālā //<BR>
mānasa roga kahahu samujhāī / tumha sarbagya kr̥pā adhikāī //<BR>
tāta sunahu sādara ati prītī / maiṃ saṃchepa kaha_ũ yaha nītī //<BR>
nara tana sama nahiṃ kavaniu dehī / jīva carācara jācata tehī //<BR>
naraga svarga apabarga nisenī / gyāna birāga bhagati subha denī //<BR>
so tanu dhari hari bhajahiṃ na je nara / hohiṃ biṣaya rata maṃda maṃda tara //<BR>
kā̃ca kirica badaleṃ te lehī / kara te ḍāri parasa mani dehīṃ //<BR>
nahiṃ daridra sama dukha jaga māhīṃ / saṃta milana sama sukha jaga nāhīṃ //<BR>
para upakāra bacana mana kāyā / saṃta sahaja subhāu khagarāyā //<BR>
saṃta sahahiṃ dukha parahita lāgī / paradukha hetu asaṃta abhāgī //<BR>
bhūrja tarū sama saṃta kr̥pālā / parahita niti saha bipati bisālā //<BR>
sana iva khala para baṃdhana karaī / khāla kaḷhāi bipati sahi maraī //<BR>
khala binu svāratha para apakārī / ahi mūṣaka iva sunu uragārī //<BR>
para saṃpadā bināsi nasāhīṃ / jimi sasi hati hima upala bilāhīṃ //<BR>
duṣṭa udaya jaga ārati hetū / jathā prasiddha adhama graha ketū //<BR>
saṃta udaya saṃtata sukhakārī / bisva sukhada jimi iṃdu tamārī //<BR>
parama dharma śruti bidita ahiṃsā / para niṃdā sama agha na garīsā //<BR>
hara gura niṃdaka dādura hoī / janma sahastra pāva tana soī //<BR>
dvija niṃdaka bahu naraka bhoga kari / jaga janama_i bāyasa sarīra dhari //<BR>
sura śruti niṃdaka je abhimānī / raurava naraka parahiṃ te prānī //<BR>
hohiṃ ulūka saṃta niṃdā rata / moha nisā priya gyāna bhānu gata //<BR>
saba ke niṃdā je jaḷa karahīṃ / te camagādura hoi avatarahīṃ //<BR>
sunahu tāta aba mānasa rogā / jinha te dukha pāvahiṃ saba logā //<BR>
moha sakala byādhinha kara mūlā / tinha te puni upajahiṃ bahu sūlā //<BR>
kāma bāta kapha lobha apārā / krodha pitta nita chātī jārā //<BR>
prīti karahiṃ jauṃ tīniu bhāī / upaja_i sanyapāta dukhadāī //<BR>
biṣaya manoratha durgama nānā / te saba sūla nāma ko jānā //<BR>
mamatā dādu kaṃḍu iraṣāī / haraṣa biṣāda garaha bahutāī //<BR>
para sukha dekhi jarani soi chaī / kuṣṭa duṣṭatā mana kuṭilaī //<BR>
ahaṃkāra ati dukhada ḍamaruā / daṃbha kapaṭa mada māna neharuā //<BR>
tr̥snā udarabr̥ddhi ati bhārī / tribidha īṣanā taruna tijārī //<BR>
juga bidhi jvara matsara abibekā / kahã lāgi kahauṃ kuroga anekā //<BR>
<BR>
 do.  eka byādhi basa nara marahiṃ e asādhi bahu byādhi /<BR>
      pīḷahiṃ saṃtata jīva kahũ so kimi lahai samādhi // 121(ka) //<BR>
<BR>
      nema dharma ācāra tapa gyāna jagya japa dāna /<BR>
      bheṣaja puni koṭinha nahiṃ roga jāhiṃ harijāna // 121(kha) //<BR>
<BR>
ehi bidhi sakala jīva jaga rogī / soka haraṣa bhaya prīti biyogī //<BR>
mānaka roga kachuka maiṃ gāe / hahiṃ saba keṃ lakhi biralenha pāe //<BR>
jāne te chījahiṃ kachu pāpī / nāsa na pāvahiṃ jana paritāpī //<BR>
biṣaya kupathya pāi aṃkure / munihu hr̥dayã kā nara bāpure //<BR>
rāma kr̥pā̃ nāsahi saba rogā / jauṃ ehi bhā̃ti banai saṃyogā //<BR>
sadagura baida bacana bisvāsā / saṃjama yaha na biṣaya kai āsā //<BR>
raghupati bhagati sajīvana mūrī / anūpāna śraddhā mati pūrī //<BR>
ehi bidhi bhalehiṃ so roga nasāhīṃ / nāhiṃ ta jatana koṭi nahiṃ jāhīṃ //<BR>
jānia taba mana biruja gosā̃ī / jaba ura bala birāga adhikāī //<BR>
sumati chudhā bāḷha_i nita naī / biṣaya āsa durbalatā gaī //<BR>
bimala gyāna jala jaba so nahāī / taba raha rāma bhagati ura chāī //<BR>
siva aja suka sanakādika nārada / je muni brahma bicāra bisārada //<BR>
saba kara mata khaganāyaka ehā / karia rāma pada paṃkaja nehā //<BR>
śruti purāna saba graṃtha kahāhīṃ / raghupati bhagati binā sukha nāhīṃ //<BR>
kamaṭha pīṭha jāmahiṃ baru bārā / baṃdhyā suta baru kāhuhi mārā //<BR>
phūlahiṃ nabha baru bahubidhi phūlā / jīva na laha sukha hari pratikūlā //<BR>
tr̥ṣā jāi baru mr̥gajala pānā / baru jāmahiṃ sasa sīsa biṣānā //<BR>
aṃdhakāru baru rabihi nasāvai / rāma bimukha na jīva sukha pāvai //<BR>
hima te anala pragaṭa baru hoī / bimukha rāma sukha pāva na koī //<BR>
do0=bāri matheṃ ghr̥ta hoi baru sikatā te baru tela /<BR>
<BR>
      binu hari bhajana na bhava taria yaha siddhāṃta apela // 122(ka) //<BR>
<BR>
      masakahi kara_i biṃraṃci prabhu ajahi masaka te hīna /<BR>
      asa bicāri taji saṃsaya rāmahi bhajahiṃ prabīna // 122(kha) //<BR>
<BR>
śloka\- vinicśritaṃ vadāmi te na anyathā vacāṃsi me /<BR>
       hariṃ narā bhajanti ye 'tidustaraṃ taranti te // 122(ga) //<BR>
<BR>
kaheũ nātha hari carita anūpā / byāsa samāsa svamati anurupā //<BR>
śruti siddhāṃta iha_i uragārī / rāma bhajia saba kāja bisārī //<BR>
prabhu raghupati taji seia kāhī / mohi se saṭha para mamatā jāhī //<BR>
tumha bigyānarūpa nahiṃ mohā / nātha kīnhi mo para ati chohā //<BR>
pūchihũ rāma kathā ati pāvani / suka sanakādi saṃbhu mana bhāvani //<BR>
sata saṃgati durlabha saṃsārā / nimiṣa daṃḍa bhari eka_u bārā //<BR>
dekhu garuḷa nija hr̥dayã bicārī / maiṃ raghubīra bhajana adhikārī //<BR>
sakunādhama saba bhā̃ti apāvana / prabhu mohi kīnha bidita jaga pāvana //<BR>
<BR>
 do.  āju dhanya maiṃ dhanya ati jadyapi saba bidhi hīna /<BR>
      nija jana jāni rāma mohi saṃta samāgama dīna // 123(ka) //<BR>
<BR>
      nātha jathāmati bhāṣeũ rākheũ nahiṃ kachu goi /<BR>
      carita siṃdhu raghunāyaka thāha ki pāva_i koi // 123 //<BR>
<BR>
sumiri rāma ke guna gana nānā / puni puni haraṣa bhusuṃḍi sujānā //<BR>
mahimā nigama neti kari gāī / atulita bala pratāpa prabhutāī //<BR>
siva aja pūjya carana raghurāī / mo para kr̥pā parama mr̥dulāī //<BR>
asa subhāu kahũ suna_ũ na dekha_ũ / kehi khagesa raghupati sama lekha_ũ //<BR>
sādhaka siddha bimukta udāsī / kabi kobida kr̥tagya saṃnyāsī //<BR>
jogī sūra sutāpasa gyānī / dharma nirata paṃḍita bigyānī //<BR>
tarahiṃ na binu seẽ mama svāmī / rāma namāmi namāmi namāmī //<BR>
sarana gaẽ mo se agha rāsī / hohiṃ suddha namāmi abināsī //<BR>
<BR>
 do.  jāsu nāma bhava bheṣaja harana ghora traya sūla /<BR>
      so kr̥pālu mohi to para sadā raha_u anukūla // 124(ka) //<BR>
<BR>
      suni bhusuṃḍi ke bacana subha dekhi rāma pada neha /<BR>
      boleu prema sahita girā garuḷa bigata saṃdeha // 124(kha) //<BR>
<BR>
mai kr̥tkr̥tya bhaya_ũ tava bānī / suni raghubīra bhagati rasa sānī //<BR>
rāma carana nūtana rati bhaī / māyā janita bipati saba gaī //<BR>
moha jaladhi bohita tumha bhae / mo kahã nātha bibidha sukha dae //<BR>
mo pahiṃ hoi na prati upakārā / baṃda_ũ tava pada bārahiṃ bārā //<BR>
pūrana kāma rāma anurāgī / tumha sama tāta na kou baḷabhāgī //<BR>
saṃta biṭapa saritā giri dharanī / para hita hetu sabanha kai karanī //<BR>
saṃta hr̥daya navanīta samānā / kahā kabinha pari kahai na jānā //<BR>
nija paritāpa drava_i navanītā / para dukha dravahiṃ saṃta supunītā //<BR>
jīvana janma suphala mama bhayaū / tava prasāda saṃsaya saba gayaū //<BR>
jānehu sadā mohi nija kiṃkara / puni puni umā kaha_i bihaṃgabara //<BR>
<BR>
 do.  tāsu carana siru nāi kari prema sahita matidhīra /<BR>
      gaya_u garuḷa baikuṃṭha taba hr̥dayã rākhi raghubīra // 125(ka) //<BR>
<BR>
      girijā saṃta samāgama sama na lābha kachu āna /<BR>
      binu hari kr̥pā na hoi so gāvahiṃ beda purāna // 125(kha) //<BR>
<BR>
kaheũ parama punīta itihāsā / sunata śravana chūṭahiṃ bhava pāsā //<BR>
pranata kalpataru karunā puṃjā / upaja_i prīti rāma pada kaṃjā //<BR>
mana krama bacana janita agha jāī / sunahiṃ je kathā śravana mana lāī //<BR>
tīrthāṭana sādhana samudāī / joga birāga gyāna nipunāī //<BR>
nānā karma dharma brata dānā / saṃjama dama japa tapa makha nānā //<BR>
bhūta dayā dvija gura sevakāī / bidyā binaya bibeka baḷāī //<BR>
jahã lagi sādhana beda bakhānī / saba kara phala hari bhagati bhavānī //<BR>
so raghunātha bhagati śruti gāī / rāma kr̥pā̃ kāhū̃ eka pāī //<BR>
<BR>
 do.  muni durlabha hari bhagati nara pāvahiṃ binahiṃ prayāsa /<BR>
      je yaha kathā niraṃtara sunahiṃ māni bisvāsa // 126 //<BR>
<BR>
soi sarbagya gunī soi gyātā / soi mahi maṃḍita paṃḍita dātā //<BR>
dharma parāyana soi kula trātā / rāma carana jā kara mana rātā //<BR>
nīti nipuna soi parama sayānā / śruti siddhāṃta nīka tehiṃ jānā //<BR>
soi kabi kobida soi ranadhīrā / jo chala chāḷi bhaja_i raghubīrā //<BR>
dhanya desa so jahã surasarī / dhanya nāri patibrata anusarī //<BR>
dhanya so bhūpu nīti jo karaī / dhanya so dvija nija dharma na ṭaraī //<BR>
so dhana dhanya prathama gati jākī / dhanya punya rata mati soi pākī //<BR>
dhanya gharī soi jaba satasaṃgā / dhanya janma dvija bhagati abhaṃgā //<BR>
<BR>
 do.  so kula dhanya umā sunu jagata pūjya supunīta /<BR>
      śrīraghubīra parāyana jehiṃ nara upaja binīta // 127 //<BR>
<BR>
mati anurūpa kathā maiṃ bhāṣī / jadyapi prathama gupta kari rākhī //<BR>
tava mana prīti dekhi adhikāī / taba maiṃ raghupati kathā sunāī //<BR>
yaha na kahia saṭhahī haṭhasīlahi / jo mana lāi na suna hari līlahi //<BR>
kahia na lobhihi krodhahi kāmihi / jo na bhaja_i sacarācara svāmihi //<BR>
dvija drohihi na sunāia kabahū̃ / surapati sarisa hoi nr̥pa jabahū̃ //<BR>
rāma kathā ke tei adhikārī / jinha keṃ satasaṃgati ati pyārī //<BR>
gura pada prīti nīti rata jeī / dvija sevaka adhikārī teī //<BR>
tā kahã yaha biseṣa sukhadāī / jāhi prānapriya śrīraghurāī //<BR>
<BR>
 do.  rāma carana rati jo caha athavā pada nirbāna /<BR>
      bhāva sahita so yaha kathā kara_u śravana puṭa pāna // 128 //<BR>
<BR>
rāma kathā girijā maiṃ baranī / kali mala samani manomala haranī //<BR>
saṃsr̥ti roga sajīvana mūrī / rāma kathā gāvahiṃ śruti sūrī //<BR>
ehi mahã rucira sapta sopānā / raghupati bhagati kera paṃthānā //<BR>
ati hari kr̥pā jāhi para hoī / pāũ dei ehiṃ māraga soī //<BR>
mana kāmanā siddhi nara pāvā / je yaha kathā kapaṭa taji gāvā //<BR>
kahahiṃ sunahiṃ anumodana karahīṃ / te gopada iva bhavanidhi tarahīṃ //<BR>
suni saba kathā hr̥dayã ati bhāī / girijā bolī girā suhāī //<BR>
nātha kr̥pā̃ mama gata saṃdehā / rāma carana upajeu nava nehā //<BR>
<BR>
 do.  maiṃ kr̥takr̥tya bha_iũ aba tava prasāda bisvesa /<BR>
      upajī rāma bhagati dr̥ḷha bīte sakala kalesa // 129 //<BR>
<BR>
yaha subha saṃbhu umā saṃbādā / sukha saṃpādana samana biṣādā //<BR>
bhava bhaṃjana gaṃjana saṃdehā / jana raṃjana sajjana priya ehā //<BR>
rāma upāsaka je jaga māhīṃ / ehi sama priya tinha ke kachu nāhīṃ //<BR>
raghupati kr̥pā̃ jathāmati gāvā / maiṃ yaha pāvana carita suhāvā //<BR>
ehiṃ kalikāla na sādhana dūjā / joga jagya japa tapa brata pūjā //<BR>
rāmahi sumiria gāia rāmahi / saṃtata sunia rāma guna grāmahi //<BR>
jāsu patita pāvana baḷa bānā / gāvahiṃ kabi śruti saṃta purānā //<BR>
tāhi bhajahi mana taji kuṭilāī / rāma bhajeṃ gati kehiṃ nahiṃ pāī //<BR>
<BR>
 chaṃ.  pāī na kehiṃ gati patita pāvana rāma bhaji sunu saṭha manā /<BR>
      ganikā ajāmila byādha gīdha gajādi khala tāre ghanā //<BR>
      ābhīra jamana kirāta khasa svapacādi ati agharūpa je /<BR>
      kahi nāma bāraka tepi pāvana hohiṃ rāma namāmi te // 1 //<BR>
<BR>
      raghubaṃsa bhūṣana carita yaha nara kahahiṃ sunahiṃ je gāvahīṃ /<BR>
      kali mala manomala dhoi binu śrama rāma dhāma sidhāvahīṃ //<BR>
      sata paṃca caupāīṃ manohara jāni jo nara ura dharai /<BR>
      dāruna abidyā paṃca janita bikāra śrīraghubara harai // 2 //<BR>
<BR>
      suṃdara sujāna kr̥pā nidhāna anātha para kara prīti jo /<BR>
      so eka rāma akāma hita nirbānaprada sama āna ko //<BR>
      jākī kr̥pā lavalesa te matimaṃda tulasīdāsahū̃ /<BR>
      pāyo parama biśrāmu rāma samāna prabhu nāhīṃ kahū̃ // 3 //<BR>
<BR>
<BR>
 do.  mo sama dīna na dīna hita tumha samāna raghubīra /<BR>
      asa bicāri raghubaṃsa mani harahu biṣama bhava bhīra // 130(ka) //<BR>
<BR>
      kāmihi nāri piāri jimi lobhahi priya jimi dāma /<BR>
      timi raghunātha niraṃtara priya lāgahu mohi rāma // 130(kha) //<BR>
<BR>
śloka\-yatpūrva prabhuṇā kr̥taṃ sukavinā śrīśambhunā durgamaṃ<BR>
       śrīmadrāmapadābjabhaktimaniśaṃ prāptyai tu rāmāyaṇam /<BR>
       matvā tadraghunāthamanirataṃ svāntastamaḥśāntaye<BR>
       bhāṣābaddhamidaṃ cakāra tulasīdāsastathā mānasam // 1 //<BR>
<BR>
       puṇyaṃ pāpaharaṃ sadā śivakaraṃ vijñānabhaktipradaṃ<BR>
       māyāmohamalāpahaṃ suvimalaṃ premāmbupūraṃ śubham /<BR>
       śrīmadrāmacaritramānasamidaṃ bhaktyāvagāhanti ye<BR>
       te saṃsārapataṅgaghorakiraṇairdahyanti no mānavāḥ // 2 //<BR>
<BR>
          māsapārāyaṇa, tīsavā̃ viśrāma<BR>
          navānhapārāyaṇa, navā̃ viśrāma<BR>
             \-\-\-\-\-\-\-\-\-<BR>
       iti śrīmadrāmacaritamānase sakalakalikaluṣavidhvaṃsane<BR>
          saptamaḥ sopānaḥ samāptaḥ /<BR>
           (uttarakāṇḍa samāpta)<BR>
             \-\-\-\-\-\-\-\-<BR>
ārati śrīrāmāyanajī kī / kīrati kalita lalita siya pī kī //<BR>
gāvata brahmādika muni nārada / bālamīka bigyāna bisārada /<BR>
suka sanakādi seṣa aru sārada / barani pavanasuta kīrati nīkī // 1 //<BR>
<BR>
gāvata beda purāna aṣṭadasa / chao sāstra saba graṃthana ko rasa /<BR>
muni jana dhana saṃtana ko sarabasa / sāra aṃsa saṃmata sabahī kī // 2 //<BR>
<BR>
gāvata saṃtata saṃbhu bhavānī / aru ghaṭasaṃbhava muni bigyānī /<BR>
byāsa ādi kabibarja bakhānī / kāgabhusuṃḍi garuḍa ke hī kī // 3 //<BR>
<BR>
kalimala harani biṣaya rasa phīkī / subhaga siṃgāra mukti jubatī kī /<BR>
dalana roga bhava mūri amī kī / tāta māta saba bidhi tulasī kī // 4 //<BR>
<BR>
<BR>
<BR>
<BR>
</body></html>
